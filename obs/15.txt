====== ۱۵-سرزمین موعود ======


{{https://api.unfoldingword.org/obs/jpg/1/en/360px/obs-en-15-01.jpg}}


زمان آن رسید که قوم بنی‌اسرائیل وارد سرزمین موعود شوند. یوشع دو جاسوس به سرزمین کنعان و به شهر اریحا می‌فرستد. شهر به‌وسیله‌ی دیوارهای محکمی احاطه شده بود. یک فاحشه به‌نام راحاب از جاسوسان محافظت کرد و به آن‌ها کمک کرد که از آن‌جا فرار کنند. زیرا او به خدا ایمان داشت. آن‌ها به راحاب قول دادند که وقتی اریحا را فتح کردند از او و خانواده‌اش محافظت کنند.


{{https://api.unfoldingword.org/obs/jpg/1/en/360px/obs-en-15-02.jpg}}

برای ورود به سرزمین موعود، قوم بنی‌اسرائیل مجبور بودند از رود اردن عبور کنند. خداوند به یوشع گفت: «کاهنان را پیشاپیش بفرست.». وقتی کف پاهای کاهنانی که صندوق عهد را حمل می‌کنند به آب رود اردن برسد، جریان آب قطع می‌شود؛ به‌طوری‌که بنی‌اسرائیل می‌توانند از زمین خشک عبور کنند.


{{https://api.unfoldingword.org/obs/jpg/1/en/360px/obs-en-15-03.jpg}}

وقتی قوم از رود اردن عبور کردند، خدا به یوشع نشان داد که چگونه به شهر اریحا حمله کنند. قوم بنی‌اسرائیل از دستورات خدا اطاعت کردند. تمام کاهنان و سربازان تا شش‌روز و روزی یک‌بار شهر را دور می‌زدند.


{{https://api.unfoldingword.org/obs/jpg/1/en/360px/obs-en-15-04.jpg}}

در روز هفتم، آن‌ها هفت‌بار شهر را دور زدند. و در دور آخر، سربازان به‌همراه کاهنان که در شیپور می‌نواختند فریاد بلندی زدند.


{{https://api.unfoldingword.org/obs/jpg/1/en/360px/obs-en-15-05.jpg}}

و دیوارهای شهر فرو ریخت. بنی‌اسرائیل همه‌ی چیزهای داخل شهر را همان‌طور که خدا دستور داده بود ازبین بردند. فقط راحاب و خانواده‌اش درامان ماندند. آن‌ها به اسرائیلی‌ها پیوستند. وقتی بقیه‌ی اقوامی که در سرزمین کنعان ساکن بودند از این موضوع خبردار شدند، به وحشت افتادند.


{{https://api.unfoldingword.org/obs/jpg/1/en/360px/obs-en-15-06.jpg}}

چند نفر از قبیله‌ی جبعون نزد یوشع آمدند و گفتند ما از سرزمین دور به این‌جا آمده‌ایم تا از شما بخواهیم که با ما پیمان صلح ببندید. خدا به آن‌ها گفته بود که با هیچ قبیله‌ای پیمان صلح نبندید، امّا یوشع و قوم نخواستند از خدا سوأل کنند که قبیله‌ی جبعون از کجا آمده‌اند، بنابراین یوشع با آنان پیمان صلح بست.


{{https://api.unfoldingword.org/obs/jpg/1/en/360px/obs-en-15-07.jpg}}

وقتی بقیه‌ی اقوام کنعان این را شنیدند که قبیله‌ی جبعون با بنی‌اسرائیل پیمان صلح بسته‌اند، باهم متحد شدند که به جبعونی‌ها حمله کنند. جبعونی‌ها از یوشع درخواست کمک کردند.


{{https://api.unfoldingword.org/obs/jpg/1/en/360px/obs-en-15-08.jpg}}

یوشع از این‌که او را فریب داده بودند عصبانی شد. او سپاه اسرائیل را جمع نمود و تمام شب را راه‌پیمایی کردند که به جبعون برسند. در صبح زود آن‌ها کنعانیان را غافل‌گیر نموده و به آن‌ها حمله کردند.


{{https://api.unfoldingword.org/obs/jpg/1/en/360px/obs-en-15-09.jpg}}

خدا اقوام کنعان را سردرگم کرد. خدا آن‌روز برای اسرائیلی‌ها جنگید و تگرگ درشت از آسمان نازل کرد که بدین‌وسیله تعداد زیادی از اقوام کنعانی کشته شدند.


{{https://api.unfoldingword.org/obs/jpg/1/en/360px/obs-en-15-10.jpg}}

هم‌چنین خدا حرکت آفتاب را متوقّف کرد تا سربازان اسرائیلی بتوانند کنعانیان را شکست دهند. خدا آن روز پیروزی بزرگی را نصیب اسرائیلی‌ها کرد.


{{https://api.unfoldingword.org/obs/jpg/1/en/360px/obs-en-15-11.jpg}}

پس از این شکست، بقیه‌ی کنعانیان که باقی مانده بودند، برای حمله به قوم بنی‌اسرائیل با‌هم متّحد شدند. یوشع و یهودیان به آن‌ها حمله کردند و آن‌ها را نابود کردند.


{{https://api.unfoldingword.org/obs/jpg/1/en/360px/obs-en-15-12.jpg}}

بعد از این جنگ، خدا به هر قبیله از بنی‌اسرائیل، یک بخش از سرزمین موعود را داد. سپس خداوند آرامش را در امتداد مرزهای اسرائیل حکم‌فرما نمود.


{{https://api.unfoldingword.org/obs/jpg/1/en/360px/obs-en-15-13.jpg}}

وقتی یوشع به دوران سالخوردگی رسید، همه‌ی قوم بنی‌اسرائیل را جمع نمود. سپس پیمانی را که خدا با بنی‌اسرائیل در صحرای سینا بسته بود، دوباره بازگو کرد و قوم قول دادند که در ایمان خود باقی بمانند و از شریعت خدا پیروی نمایند.

//داستانی برگرفته از کتاب مقدّس: کتاب یوشع، فصل‌های ۱-۲۴//
