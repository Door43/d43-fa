====== ۱۷.پیمان خدا با داود ======


{{https://api.unfoldingword.org/obs/jpg/1/en/360px/obs-en-17-01.jpg}}


شائول نخستین پادشاه اسرائیل بود. او بلندقدّ و خوش‌سیما بود، با همان مشخّصاتی که مردم می‌خواستند. شائول در آغاز پادشاهی خود، کارهای خوبی انجام داد، امّا به‌تدریج به مردی گناه‌کار که خدا را پیروی نمی‌کرد، تبدیل شد. بنابراین خدا مرد دیگری را برای پادشاهی به‌جای او برگزید.


{{https://api.unfoldingword.org/obs/jpg/1/en/360px/obs-en-17-02.jpg}}

این مرد نامش داود و یک چوپان بود. داود زمانی‌که یک شیر و خرس به گوسفندانش حمله کردند، آن‌ها را کشت. داود فروتن و پارسا و عادل بود و از خدا اطاعت می‌کرد.


{{https://api.unfoldingword.org/obs/jpg/1/en/360px/obs-en-17-03.jpg}}

داود هم‌چنین سربازی نیرومند و رهبری توانا بود. زمانی که او مرد جوانی بود، با فرد تنومندی به‌نام جُلیات مبارزه کرد. جلیات سرباز آموزش دیده ای بود، او بسیار قوی‌هیکل بود و تقریباً سه متر قدّ داشت! امّا خدا به داود کمک کرد تا جلیات را به هلاکت برساند و اسرائیل را نجات دهد.


{{https://api.unfoldingword.org/obs/jpg/1/en/360px/obs-en-17-04.jpg}}

شائول​به داود حسادت می‌کرد و کوشید تا او را بکشد. یک‌روز شائول به‌دنبال داود می‌گشت که او را به قتل برساند. شائول به غاری که داود در آن پنهان شده بود رفت، داود به‌جای کشتن شائول،​تکّه‌ای از لباس او را برید تا به شائول​ثابت کند که نمی‌خواهد او را بکشد تا خودش پادشاه شود.


{{https://api.unfoldingword.org/obs/jpg/1/en/360px/obs-en-17-05.jpg}}

سرانجام، شائول در جنگی کشته شد و داود پادشاه اسرائیل شد. او پادشاه خوبی بود و مردم او را دوست داشتند. خدا به داود برکت داد و او را در همه‌ی کارهایش موفّق کرد. داود در جنگ‌های بسیاری شرکت کرد و همیشه پیروز بود. داود اورشلیم را فتح نمود و آن‌را پایتخت کرد. در مدّت زمانی که داود پادشاه بود، اسرائیل قوی و ثروت‌مند شد.


{{https://api.unfoldingword.org/obs/jpg/1/en/360px/obs-en-17-06.jpg}}

داود می‌خواست معبدی بسازد که همه بتوانند در آن خدا را پرستش کنند و برای او قربانی بدهند. برای حدود ۴۰۰ سال، مردم در جایی عبادت و قربانی می‌کردند که خیمه‌ی عبادت نام داشت و موسی آن‌را ساخته بود.


{{https://api.unfoldingword.org/obs/jpg/1/en/360px/obs-en-17-07.jpg}}

خدا به‌وسیله‌ی ناتان نبیّ،​پیغامی را برای داود می‌فرستد: «این خانه را تو برای من نخواهی ساخت، امّا پسرت آن‌را خواهد ساخت. ولی من برکت بزرگی به تو خواهم داد. کسی از خانواده‌ی تو بر تاج و تخت اسرائیل خواهد نشست و مسیح موعود از نسل تو خواهد بود.». مسیح همان کسی است که جهان را از گناه نجات خواهد داد.


===== ===== =====


{{https://api.unfoldingword.org/obs/jpg/1/en/360px/obs-en-17-08.jpg}}

وقتی داود این کلام را شنید، بلافاصله خدا را شکر و ستایش کرد، زیرا خدا با داود پیمان بسته بود که برکت عظیمی را نصیب او خواهد کرد. اسرائیلی‌ها باید مدت تقریباً ۱٫۰۰۰ سال منتظر مسیح موعود می‌بودند.


{{https://api.unfoldingword.org/obs/jpg/1/en/360px/obs-en-17-09.jpg}}

داود سال‌های زیادی با عدالت حکومت کرد و خدا او را برکت می‌داد. امّا در اواخر عمر خود دچار گناه وحشتناکی شد.


{{https://api.unfoldingword.org/obs/jpg/1/en/360px/obs-en-17-10.jpg}}

یک‌روز، وقتی تمام سربازانش برای جنگ بیرون بودند، داود از خواب بعد از ظهر برخاست و برای هواخوری به پشت‌بام کاخ سلطنتی رفت و زنی زیبا را دید که مشغول حمّام کردن بود. آن زن نامش بتشبع بود.


{{https://api.unfoldingword.org/obs/jpg/1/en/360px/obs-en-17-11.jpg}}

داود به‌جای این‌که از آن وسوسه دوری کند، شخصی را فرستاد تا آن زن را نزد او بیاورند. او با آن زن هم‌بستر شد و بعد او را به خانه فرستاد. بعد از مدّت کوتاهی بتشبع پیغامی برای داود فرستاد و به او گفت که باردار شده است.


{{https://api.unfoldingword.org/obs/jpg/1/en/360px/obs-en-17-12.jpg}}

شوهر بتشبع، اوریاء یکی از بهترین سربازان داود بود. داود اوریاء را فراخواند و به او گفت به خانه برو و کنار همسرت باش. اوریاء امّا قبول نکرد که به استراحت بپردازد در‌حالی‌که هم‌رزمانش در میدان جنگ هستند. بنابراین داود، اوریاء را دوباره به میدان جنگ فرستاد و او را در خطّ مقدّم جنگ قرار داد تا کشته شود.


{{https://api.unfoldingword.org/obs/jpg/1/en/360px/obs-en-17-13.jpg}}

بعد از کشته شدن اوریاء، داود با بتشبع ازدواج کرد. بتشبع پسری زایید. خدا از کاری که داود کرده بود خشنود نبود، بنابراین ناتان نبی را فرستاد تا گناه داود را به او نشان دهد. داود به گناه خود اعتراف کرد و خدا او را بخشید. داود در تمام دوران حیات خود، در سخت‌ترین شرایط به خدا اعتماد و اطمینان داشت.


{{https://api.unfoldingword.org/obs/jpg/1/en/360px/obs-en-17-14.jpg}}

امّا به‌عنوان مجازات گناه، پسر داود مرد. هم‌چنین درمیان خاندان داود درگیری‌های بسیاری رخ داد و قدرت او به‌اندازه‌ی چشم‌گیری کاهش پیدا کرد. اگرچه داود در بعضی مواقع به خدا گناه می‌کرد، خدا امّا هم‌چنان به عهدی که با او بسته بود وفادار بود. بتشبع باز پسری به دنیا آورد که نامش سلیمان بود.

//داستانی برگرفته از کتاب مقدّس: کتاب اوّل سموئیل، فصل‌های۱۰;۱۵-۱۹;۲۴;۳۱; کتاب دوّم سموئیل، فصل‌های ۵;۷;۱۱-۱۲)//
