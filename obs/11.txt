====== ۱۱. عید پِسَخ ======

{{https://api.unfoldingword.org/obs/jpg/1/en/360px/obs-en-11-01.jpg?direct&}}

خدا به فرعون اخطار داد که اگر اجازه ندهد اسرائیلیان بروند، تمام نخست زاده های مُذَکَّر انسان و حیوان در مصر خواهند مرد. زمانی که فرعون این را شنید، باز هم باور نکرد و از اطاعت خدا امتناع نمود.

{{https://api.unfoldingword.org/obs/jpg/1/en/360px/obs-en-11-02.jpg?direct&}}

خدا راهی برای نجات پسر نخست زادۀ هرکسی که به او ایمان داشت، مهیّا نمود. هر خانواده ای باید برّه ای بی عیب را انتخاب می کرد و می کُشت.

{{https://api.unfoldingword.org/obs/jpg/1/en/360px/obs-en-11-03.jpg?direct&}}

خدا به بنی اسرائیل فرمود تا مقداری از خون برّه را روی سَردَر و دو طرف دَرِ خانه هایشان بمالند و همچنین باید گوشت آن را بریان می کردند و با نان فَطیر (نان بدون خمیرمایه) به سرعت می خوردند. خدا همچنین به آنان امر فرمود تا آماده شوند که بعد از خوردن، مصر را ترک کنند .

{{https://api.unfoldingword.org/obs/jpg/1/en/360px/obs-en-11-04.jpg?direct&}}

اسرائیلیان هرآنچه را خدا از آن ها خواسته بود دقیقاً انجام دادند. در نیمۀ همان شب، خدا از مصر عبور کرد و تمام پسران ارشد مصریان را از بین برد.

{{https://api.unfoldingword.org/obs/jpg/1/en/360px/obs-en-11-05.jpg?direct&}}

همۀ خانه های اسرائیلی نشان خون را بر کنار درهایشان داشتند، بنابراین خدا از آن خانه ها می گذشت. کسانی که در آن خانه ها حضور داشتند، به خاطر خون برّه در امان بودند.

{{https://api.unfoldingword.org/obs/jpg/1/en/360px/obs-en-11-06.jpg?direct&}}

امّا مصری ها نه به خداوند ایمان داشتند و نه از فرمان های او پیروی می کردند. بنابراین، خدا همۀ نخست زاده های پسر مصریان را کشت.

{{https://api.unfoldingword.org/obs/jpg/1/en/360px/obs-en-11-07.jpg?direct&}}

از پسر ارشد فرعون گرفته تا پسر ارشد غلامی که در زندان بود، همه مردند. بسیاری از مردم مصر به سبب اندوه فراوان خود گریه و زاری می کردند.

{{https://api.unfoldingword.org/obs/jpg/1/en/360px/obs-en-11-08.jpg?direct&}}

فرعون در همان شب، موسی و هارون را فرا خواند و گفت، "قوم اسرائیل را برداشته و فوراً از مصر بیرون بروید." مصریان نیز به آنها اصرار کردند که هرچه زودتر، آن سرزمین را ترک کنند.

//داستانی برگرفته از کتاب مقدّس: کتاب خروج، فصلهای // ١:١١ - ٣٢:١٢// //
