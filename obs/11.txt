
====== ۱۱.عید پسح ======


{{https://api.unfoldingword.org/obs/jpg/1/en/360px/obs-en-11-01.jpg}}


خدا به فرعون اخطار داد که اگر اجازه ندهد که اسرائیلیها بروند، او تمام نخستزادههای پسر و حیوانات را خواهد کشت. زمانی که فرعون اینرا شنید باز هم از ایمان و اطاعت خدا امتناع کرد.


{{https://api.unfoldingword.org/obs/jpg/1/en/360px/obs-en-11-02.jpg}}

خدا راهی برای نجات پسر نخستزادهی هرکسی که به او ایمان میآورد، مهیّا فرمود. هر خانوادهای باید برّهای بینقص را انتخاب و قربانی میکرد.


{{https://api.unfoldingword.org/obs/jpg/1/en/360px/obs-en-11-03.jpg}}

خدا به بنیاسرائیل فرمود تا مقداری از خون برّهی قربانی را روی تیرهای عمودی در بپاشند و همچنین باید گوشت قربانی را بریان میکردند و بهسرعت با نان فطیر (نان بدون خمیرمایه) میخوردند. خدا همچنین به آنان امر فرمود تا آماده شوند که بعد از خوردن، مصر را ترک کنند  .


{{https://api.unfoldingword.org/obs/jpg/1/en/360px/obs-en-11-04.jpg}}

اسرائیلیها هرآنچه را خدا از آنها خواسته بود انجام دادند. در نیمهی همان شب، خدا تمام پسران ارشد مصریان را کشت.


{{https://api.unfoldingword.org/obs/jpg/1/en/360px/obs-en-11-05.jpg}}

همهی خانههای اسرائیلیها نشان خون را بر درهایشان داشتند، بنابراین خدا از آن خانهها میگذشت. کسانی که در آن خانهها حضور داشتند، بهخاطر خون برّه درامان بودند.


{{https://api.unfoldingword.org/obs/jpg/1/en/360px/obs-en-11-06.jpg}}

امّا مصریها نه به خداوند ایمان داشتند و نه از فرمانهای او پیروی می کردند. بنابراین، خدا همهی نخستزادههای پسر مصریان را کشت.


{{https://api.unfoldingword.org/obs/jpg/1/en/360px/obs-en-11-07.jpg}}

از پسر ارشد فرعون گرفته تا پسر ارشد غلامی که در زندان بود، همه مردند. بسیاری از مردم مصر، بهسبب اندوه فراوان و عمیق خود گریه و ماتم میکردند.


{{https://api.unfoldingword.org/obs/jpg/1/en/360px/obs-en-11-08.jpg}}

فرعون در همان شب، موسی و هارون را فرا خواند و گفت: «قوم اسرائیل را برداشته و هرچه زودتر از سرزمین مصر بیرون بروید.». مصریها نیز آنها را وادار کردند که هرچه زودتر از آنجا بروند.

//داستانی برگرفته از کتاب مقدّس: کتاب خروج، فصلهای ۱۱:۱و۱۲:۳۲//
