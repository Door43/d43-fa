
====== ۴۹.پیمان تازه‌ی خدا ======


{{https://api.unfoldingword.org/obs/jpg/1/en/360px/obs-en-49-01.jpg}}


فرشته‌ای به دختری باکره به‌نام مریم گفت که او پسر خدا را به‌دنیا خواهد آورد. بنابراین، هنگامی‌که هنوز باکره بود، پسری به‌دنیا آورد و او را عیسی نام نهاد. ازاین‌روی، عیسی هم خدا و هم انسان است...


{{https://api.unfoldingword.org/obs/jpg/1/en/360px/obs-en-49-02.jpg}}


عیسی برای ثابت کردن خداوندی خود، معجزات بسیاری انجام داد. او بر‌روی آب راه رفت، توفان را آرام کرد، بیماران را شفا داد، ارواح پلید را اخراج کرد، مرده را زنده کرد، پنج نان و دو ماهی کوچک را تبدیل به غذای کافی برای بیش‌از 5000 نفر نمود.


{{https://api.unfoldingword.org/obs/jpg/1/en/360px/obs-en-49-03.jpg}}


عیسی معلّم خوبی نیز بود و با اقتدار، سخن می‌گفت، چراکه پسر خدا است. او تعلیم داد که باید دیگران را مانند خود دوست بداریم.


{{https://api.unfoldingword.org/obs/jpg/1/en/360px/obs-en-49-04.jpg}}


او به ما آموخت که خداوند را باید بیش‌از هر‌چیز، ازجمله ثروت دوست داشت.


{{https://api.unfoldingword.org/obs/jpg/1/en/360px/obs-en-49-05.jpg}}


عیسی فرمود که پادشاهی خدا باارزش‌تر از هرچیز در این دنیاست. مهمّ‌ترین چیز برای هرکس، اشتیاق به پادشاهی خدا است. برای ورود به ملکوت خدا باید از گناه خویش نجات یابید .


{{https://api.unfoldingword.org/obs/jpg/1/en/360px/obs-en-49-06.jpg}}


عیسی به ما آموخت که برخی از انسان‌ها او را قبول می‌کنند و نجات می‌یابند. و بعضی هم نجات نمی‌یابند. او فرمود که برخی از انسان‌ها همانند خاک نیکو هستند. آنان خبر خوش عیسی را می‌پذیرند و نجات می‌یابند. برخی نیز همانند خاک سفت و سخت کناره‌ی راه هستند که کلام خدا در آن می‌افتد که عمق ندارد و هیچ محصولی به‌بار نمی‌آورد. کسانی که پیام عیسی را نمی‌پذیرند،  داخل پادشاهی او نخواهند شد.

{{https://api.unfoldingword.org/obs/jpg/1/en/360px/obs-en-49-07.jpg}}


عیسی به ما آموخت که خدا گناه‌کاران را بسیار دوست دارد. او می‌خواهد که همه‌ی آن‌ها را ببخشد و جزو فرزندان خود گرداند.


{{https://api.unfoldingword.org/obs/jpg/1/en/360px/obs-en-49-08.jpg}}


عیسی به ما فرموده است که خدا از گناه نفرت دارد. هنگامی‌که آدم و حوّا گناه کردند، این گناه بر همه‌ی نسل آنان تأثیر گذاشت و درنتیجه،  همه‌ی مردم دنیا گناه کرده و از خدا دور شده‌اند. به‌خاطر گناه، همه‌ی انسان‌ها دشمنان خدا هستند..


{{https://api.unfoldingword.org/obs/jpg/1/en/360px/obs-en-49-09.jpg}}


ولی خدا همه‌ی مردم جهان را آن‌قدر محبّت نمود که تنها فرزند خود عیسی را داد، تا هرکه به عیسی ایمان آورد به‌خاطر گناهانش هلاک نشود و تا ابد با خدا زندگی کند.


{{https://api.unfoldingword.org/obs/jpg/1/en/360px/obs-en-49-10.jpg}}


به‌خاطر گناه، شما محکوم و سزاوار مرگ هستید. خدا می‌تواند از شما عصبانی باشد، ولی غضب خود را به‌جای شما، برروی عیسی مسیح قرار داد. زمانی‌که عیسی برروی صلیب مرد، مجازات ما را به خود گرفت.


{{https://api.unfoldingword.org/obs/jpg/1/en/360px/obs-en-49-11.jpg}}


عیسی هرگز هیچ گناهی نکرد، ولی تصمیم گرفت که به‌عنوان یک قربانی کامل و بی‌گناه جان خود را بدهد تا گناهان شما و گناهان هرکس در این جهان پاک گردد. به‌خاطر این‌که عیسی خود را قربانی ساخت، خدا می‌تواند همه‌ی گناهان ما را ببخشد و مهمّ نیست که گناهان ما چه باشند.


{{https://api.unfoldingword.org/obs/jpg/1/en/360px/obs-en-49-12.jpg}}


هیچ‌کس نمی‌تواند به‌وسیله‌ی کارهای خوب خود نجات یابد. هیچ عملی نمی‌تواند رابطه‌ی ما را با خدا درست کند. گناهان شما درصورتی پاک می‌گردند که ایمان آورید عیسی، پسر خدا مرد و برخاست تا گناهان شما را پاک سازد. اعمال نیکو نمی‌توانند شما را نجات بخشند.کاری نیست که با انجامش بتوانید با خدا رابطه داشته باشید. تنها عیسی می‌تواند گناهان شما را شست‌وشو دهد شما باید به عیسی پسر خدا ایمان داشته باشید که روی صلیب، برای شما مرد و خدا دوباره او را به از مرگ برخیزانید و به زندگی برگردانید. ..


{{https://api.unfoldingword.org/obs/jpg/1/en/360px/obs-en-49-13.jpg}}


هرکس به مسیح ایمان آورد، نجات خدا را دریافت خواهد کرد و او را به‌عنوان ارباب خواهد پذیرفت. امّا، کسانی که ایمان نیاورند، طرد خواهند شد. مهمّ نیست اگر فقیر یا غنی هستید، مرد یا زن، پیر یا جوان و یا اهل کجا هستید. خدا شما را دوست دارد. او می‌خواهد شما به مسیح ایمان آورید تا با شما رابطه‌ی نزدیک و صمیمی برقرار کند.


{{https://api.unfoldingword.org/obs/jpg/1/en/360px/obs-en-49-14.jpg}}


عیسی شما را دعوت می‌کند تا به او ایمان آورده و تعمید یابید. آیا شما ایمان دارید که مسیحای موعود، تنها فرزند روحانی خداست؟ آیا ایمان دارید که گناه‌کار و سزاوار مجازات خدا هستید؟ آیا ایمان دارید که مسیح برروی صلیب مرد تا گناهان شما را پاک کند؟.


{{https://api.unfoldingword.org/obs/jpg/1/en/360px/obs-en-49-15.jpg}}


اگر شما به عیسی و آن‌چه او برای شما انجام داده است ایمان دارید، پس دراین‌صورت شما مسیحی هستید! خداوند شما را از قلمرو ملکوت شیطان و تاریکی بلند کرده و به ملکوت خدا و نور برده است. خدا هر‌چیز کهنه و گناه‌آلود شما را برداشته است و به شما روشی تازه و عادلانه برای انجام کارها بخشیده است.


{{https://api.unfoldingword.org/obs/jpg/1/en/360px/obs-en-49-16.jpg}}


اگر شما مسیحی هستید، گناهان شما به‌خاطر کار مسیح بر‌روی صلیب بخشیده شده‌اند. خدا دیگر به شما مانند یک دشمن نگاه نمی‌کند، بلکه شما را هم‌چون دوست صمیمی خود می‌بیند.


{{https://api.unfoldingword.org/obs/jpg/1/en/360px/obs-en-49-17.jpg}}


اگر شما دوست خدا و خادم عیسی مسیح ارباب هستید، اشتیاق دارید تا تعالیم عیسی را دنبال کنید. حتّی اگر مسیحی باشید، هرروزه با گناه چالش خواهید داشت. خدا امّا امین است و می‌فرماید که اگر به گناهان خویش اعتراف کنید او شما را خواهد بخشید و به شما قوّت می‌دهد تا درمقابل گناه به‌ایستید.


{{https://api.unfoldingword.org/obs/jpg/1/en/360px/obs-en-49-18.jpg}}


خداوند از شما می‌خواهد دعا کنید، کلام او را بخوانید، با مسیحیان دیگر او را پرستش کنید، به دیگران از کار مسیح در زندگی خود شهادت دهید. تمام این‌ها به شما کمک خواهند کرد تا رابطه‌ای عمیق‌تر با خدا داشته باشید.


//داستانی برگرفته از کتاب مقدّس: رساله‌ی پولس به رومیان، فصل ٣، آیات ٢١-٢٦؛ فصل ٥، آیات ١-١١؛ انجیل یوحنّا، فصل ٣، آیه‌ی ١٦؛ انجیل متّی، فصل 16، آیه‌ی١٦؛ رساله‌ی پولس به کولسیان، فصل ١، آیات ١٣-١٤؛ رساله‌ی دوّم پولس به تسالونیکیان، فصل ٥، آیات ١٧-٢١؛ رساله‌ی اوّل یوحنّا، فصل ١، آیات ٥-١٠//
