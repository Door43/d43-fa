====== ۱۲.خروج ======


{{https://api.unfoldingword.org/obs/jpg/1/en/360px/obs-en-12-01.jpg}}


اسرائیلی‌ها بسیار خوش‌حال بودند که مصر را ترک می‌کردند. آن‌ها دیگر برده نبودند، و به‌سوی سرزمین موعود می‌رفتند. مصری‌ها به آن‌ها طلا و نقره و هدایای دیگر تقدیم کردند. بعضی از مصری‌ها که به خدا ایمان داشتند به‌همراه آن‌ها مصر را ترک گفتند.


{{https://api.unfoldingword.org/obs/jpg/1/en/360px/obs-en-12-02.jpg}}

خدا ایشان را در روز به‌وسیله‌ی ستونی از ابر و در شب به‌وسیله‌ی ستونی از آتش هدایت می‌کرد. خدا همیشه آن‌ها را در سفر راهنمایی می کرد. تنها کاری که ایشان می کردند دنبال کردن هدایت خدا بود.


{{https://api.unfoldingword.org/obs/jpg/1/en/360px/obs-en-12-03.jpg}}

بعد از زمان کوتاهی، فرعون مصر و درباریانش پشیمان شدند و خواستند دوباره اسرائیلی‌ها به‌عنوان برده در مصر زندگی کنند. خدا این کار را کرد که نشان بدهد قدرت او از فرعون و خدایان او بیشتر است.


{{https://api.unfoldingword.org/obs/jpg/1/en/360px/obs-en-12-04.jpg}}

بنابراین فرعون و سپاهیانش اسرائیلی‌ها را تعقیب کردند که دوباره آن‌ها را برده‌ی خود سازند. وقتی اسرائیلی‌ها دیدند که سپاهیان مصری درپی آن‌ها می‌آیند، احساس کردند که بین دریای سرخ و سپاهیان فرعون به دام افتاده‌اند. آن‌ها بسیار ترسیده بودند و به گریه و ماتم پرداختند: «چرا مصر را ترک کردیم؟ همه‌ی ما به‌زودی می‌میریم!»


{{https://api.unfoldingword.org/obs/jpg/1/en/360px/obs-en-12-05.jpg}}

موسی به قوم گفت: «نترسید! خدا امروز برای شما می‌جنگد.». و سپس خدا به موسی فرمود: «به بنی‌اسرائیل بگو که ازمیان دریای سرخ بگذرند»


{{https://api.unfoldingword.org/obs/jpg/1/en/360px/obs-en-12-06.jpg}}

سپس ستون ابر به میان بنی‌اسرائیل و سپاه فرعون رفت و سپاهیان مصری دیگر نتوانستند آن‌ها را ببینند.


{{https://api.unfoldingword.org/obs/jpg/1/en/360px/obs-en-12-07.jpg}}

موسی دست خود را به‌طرف دریا دراز کرد و باد سختی وزید و آب دریا را به دو‌نیم کرد و مسیری را در آن به‌وجود آورد.


{{https://api.unfoldingword.org/obs/jpg/1/en/360px/obs-en-12-08.jpg}}

بنی‌اسرائیل در‌میان دریا به راه‌پیمایی خود ادامه دادند، درحالی‌که در دو سمت آن‌ها دیواری از آب بود.


{{https://api.unfoldingword.org/obs/jpg/1/en/360px/obs-en-12-09.jpg}}

وقتی که ستون ابر ناپدید شد و مصری‌ها دیدند که خبری از قوم اسرائیل نیست، تصمیم گرفتند که آنان را تعقیب کنند.


{{https://api.unfoldingword.org/obs/jpg/1/en/360px/obs-en-12-10.jpg}}

بنابراین آن‌ها به‌دنبال بنی‌اسرائیل به داخل دریا رفتند، امّا خدا، مصریان و ارّابه‌هایشان را که در گل گیر کرده بودند به وحشت انداخت. آن‌ها فریاد می زدند: «بیایید فرار کنیم، چون خدا برای اسرائیلی‌ها با ما می‌جنگد»


{{https://api.unfoldingword.org/obs/jpg/1/en/360px/obs-en-12-11.jpg}}

بعد از آن‌که بنی‌اسرائیل به سلامت به آن طرف دریا رسید، خدا به موسی فرمود: «بار دیگر دست خود را به‌طرف دریا دراز کن. زمانی که او این کار را کرد، آب بر سر مصری‌ها و ارّابه‌هایشان فرو ریخت و همه‌ی آن‌ها در دریا غرق شدند.


{{https://api.unfoldingword.org/obs/jpg/1/en/360px/obs-en-12-12.jpg}}

وقتی که اسرائیلی‌ها دیدند که همه‌ی مصری‌ها مرده‌اند، به خدا و پیامبر او ایمان آوردند.


{{https://api.unfoldingword.org/obs/jpg/1/en/360px/obs-en-12-13.jpg}}

آن‌ها هم‌چنین شاد و هیجان‌زده بودند، زیرا خدا آنان را از بردگی و مرگ، نجات داده بود! الآن آن‌ها آزاد بودند که خدا را خدمت کنند. بنی‌اسرائیل سرود‌های زیادی را در وصف آزادی و ستایش خداوند سراییدند.


{{https://api.unfoldingword.org/obs/jpg/1/en/360px/obs-en-12-14.jpg}}

پس خدا فرمان داد که این روز را که روز رهایی شما از مصر هست، به‌خاطر بسپارید و هر‌سال عید پسح را بر‌پا دارید. آن‌ها هر‌سال با قربانی کردن برّه‌ای و گفتن این‌که خدا چگونه آن‌ها را از مصر نجات داد، جشن می‌گرفتند.

//داستانی برگرفته از کتاب مقدّس: کتاب خروج، فصل‌های ۱۲:۳۳و۱۵:۲۱//
