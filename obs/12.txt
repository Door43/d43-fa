====== ۱۲. خروج ======

{{https://api.unfoldingword.org/obs/jpg/1/en/360px/obs-en-12-01.jpg?direct&}}

اسرائیلی ها بسیار خوشحال بودند که مصر را ترک می کردند. آنها دیگر برده نبودند و به سوی سرزمین موعود می رفتند. مصریها هرآنچه اسرائیلیان طلب کردند، به ایشان بخشیدند. بعضی از اقوام دیگر هم که به خدا ایمان داشتند به همراه آنها مصر را ترک کردند.

{{https://api.unfoldingword.org/obs/jpg/1/en/360px/obs-en-12-02.jpg?direct&}}

خدا ایشان را در روز به وسیلۀ ستونی بلند از ابر و در شب به وسیلۀ ستونی از آتش هدایت می کرد. خدا همیشه در سفر آنها را راهنمایی می کرد. تنها کاری که ایشان باید می کردند این بود که دنبال او بروند.

{{https://api.unfoldingword.org/obs/jpg/1/en/360px/obs-en-12-03.jpg?direct&}}

بعد از زمان کوتاهی، فرعون مصر و درباریانش پشیمان شدند و خواستند دوباره اسرائیلی ها به عنوان برده در مصر زندگی کنند. خدا کاری کرد که دل فرعون سخت شود تا نشان بدهد که تنها او خدای حقیقی است و انسانها بفهمند که او یهوه است.

{{https://api.unfoldingword.org/obs/jpg/1/en/360px/obs-en-12-04.jpg?direct&}}

بنابراین فرعون و سپاهیانش اسرائیلی ها را تعقیب کردند که دوباره آنها را بردۀ خود سازند. وقتی اسرائیلی ها دیدند که سپاهیان مصری درپی آنها می آیند، احساس کردند که بین دریای سرخ و سپاهیان فرعون به دام افتاده اند. آنها بسیار ترسیده بودند و به گریه و ماتم پرداختند: «چرا مصر را ترک کردیم؟ همۀ ما به زودی می میریم!»

{{https://api.unfoldingword.org/obs/jpg/1/en/360px/obs-en-12-05.jpg?direct&}}

موسی به قوم اسرائیل گفت: «نترسید! خدا امروز برای شما می جنگد.» و سپس خدا به موسی فرمود: «به بنی اسرائیل بگو که از میان دریای سرخ بگذرند.»

{{https://api.unfoldingword.org/obs/jpg/1/en/360px/obs-en-12-06.jpg?direct&}}

سپس خدا ستون ابر را حرکت داد و میان بنی اسرائیل و سپاه فرعون گذاشت و سپاهیان مصری دیگر نتوانستند آنها را ببینند.

{{https://api.unfoldingword.org/obs/jpg/1/en/360px/obs-en-12-07.jpg?direct&}}

خدا موسی را امر فرمود که دست خود را به طرف دریا دراز کند و آب دریا را به چپ و به راست راند و آن را به دونیم کرد و مسیری را در آن به وجود آورد.

{{https://api.unfoldingword.org/obs/jpg/1/en/360px/obs-en-12-08.jpg?direct&}}

بنی اسرائیل درمیان دریا به راهپیمایی خود ادامه دادند، درحالیکه در دو سمت آنها دیواری از آب بود.

{{https://api.unfoldingword.org/obs/jpg/1/en/360px/obs-en-12-09.jpg?direct&}}

سپس خدا ستون ابر را برداشت و آنها را از آن راه بیرون آورد، مصریها دیدند که خبری از قوم اسرائیل نیست. مصریان تصمیم گرفتند که آنان را تعقیب کنند.

{{https://api.unfoldingword.org/obs/jpg/1/en/360px/obs-en-12-10.jpg?direct&}}

بنابراین آنها به دنبال بنی اسرائیل به داخل دریا رفتند، امّا خدا، مصریان و ارّابه هایشان را که در گل گیر کرده بودند به وحشت انداخت. آنها فریاد می زدند: «بیایید فرار کنیم، چون خدا برای اسرائیلی ها با ما می جنگد.»

{{https://api.unfoldingword.org/obs/jpg/1/en/360px/obs-en-12-11.jpg?direct&}}

بعد از آنکه بنی اسرائیل به سلامت به آن طرف دریا رسید، خدا به موسی فرمود: «بار دیگر دست خود را به طرف دریا دراز کن. زمانی که او این کار را کرد، آب بر سر مصریها و ارّابه هایشان فرو ریخت و همۀ آنها در دریا غرق شدند.

{{https://api.unfoldingword.org/obs/jpg/1/en/360px/obs-en-12-12.jpg?direct&}}

وقتی که اسرائیلی ها دیدند که همۀ مصریها مرده اند، به خدا اعتماد کردند و باور نمودند که موسی پیامبر ازجانب خدا است.

{{https://api.unfoldingword.org/obs/jpg/1/en/360px/obs-en-12-13.jpg?direct&}}

قوم اسرائیل همچنین شاد و هیجان زده بودند، زیرا خدا آنان را از بردگی و مرگ، نجات داده بود! الآن آنها آزاد بودند که خدا را خدمت کنند. بنی اسرائیل سرودهای زیادی را در وصف آزادی تازه و ستایش خداوند سراییدند، زیرا خدا ایشان را از لشکر مصریان نجات بخشیده بود.

{{https://api.unfoldingword.org/obs/jpg/1/en/360px/obs-en-12-14.jpg?direct&}}

پس خدا فرمان داد که هرسال، پِسَخ را جشن بگیرید تا به یاد داشته باشید که خدا چگونه شما را رهایی و پیروزی بخشیده و از بردگی آزاد فرموده است. آنها هرسال با قربانی کردن و خوردن برّه ای به همراه نان فطیر، جشن می گرفتند.

//داستانی برگرفته از کتاب مقدّس: کتاب خروج، فصلهای 33:12 - 21:15//
