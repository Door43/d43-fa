====== ۶.خدا برای اسحاق فراهم میکند ======

{{https://api.unfoldingword.org/obs/jpg/1/en/360px/obs-en-06-01.jpg}}

زمانی که ابراهیم به سنّ پیری و اسحاق به جوانی رسیده بود، ابراهیم به یکی از خدمتکاران خانهی خود گفت: به زادگاهم و نزد خویشاوندانم برو و از آنجا برای اسحاق همسری بیاور.

{{https://api.unfoldingword.org/obs/jpg/1/en/360px/obs-en-06-02.jpg}}

بعد از سفری طولانی به سرزمینی که خویشان ابراهیم در آن میزیستند، خدا آن خدمتکار را بهطرف دختری که نامش رِبِکا بود، هدایت فرمود. او نوهی برادر ابراهیم بود.

{{https://api.unfoldingword.org/obs/jpg/1/en/360px/obs-en-06-03.jpg}}

ربکا موافقت کرد که خانوادهی خود را ترک کند و با خدمتکار به خانهی اسحاق برود. زمانی که آنها بهنزد ابراهیم و اسحاق رسیدند، اسحاق با او ازدواج کرد.

{{https://api.unfoldingword.org/obs/jpg/1/en/360px/obs-en-06-04.jpg}}

بعد​از مدّتی طولانی، ابراهیم مرد و تمام عهدی که خداوند با او بسته بود به اسحاق رسید. خدا وعده فرموده بود که ابراهیم، نسلی بیشمار داشته باشد، امّا همسر اسحاق نمیتوانست صاحب فرزندی شود..

{{https://api.unfoldingword.org/obs/jpg/1/en/360px/obs-en-06-05.jpg}}

اسحاق برای ربکا دعا نمود و خدا او را صاحب فرزندان دوقلو کرد.آن دو کودک، حتّی پیشاز بهدنیا آمدن، در رحم ربکا، باهم ستیزه داشتند، و بههمین دلیل، ربکا از خدا خواست تا ببیند که چه روی میدهد.

{{https://api.unfoldingword.org/obs/jpg/1/en/360px/obs-en-06-06.jpg}}

خدا به ربکا گفت: «از دو پسر که در بطن تو هستند، دو قوم بهوجود خواهند آمد. آنان همیشه باهم کشمکش خواهند داشت و پسر بزرگتر، برادر کوچکتر را بندگی خواهد کرد.«.

{{https://api.unfoldingword.org/obs/jpg/1/en/360px/obs-en-06-07.jpg}}

وقتی که پسران ربکا بهدنیا آمدند، پسر اوّلی، سرخرو بود و بدنی پُرمو داشت، آنها او را عیسو نام نهادند. سپس پسر دوّم بیرون آمد که پاشنهی عیسو را در دست گرفته بود و او را یعقوب نام نهادند.

//داستانی برگرفته از کتاب مقدّس: کتاب پیدایش، فصلهای ۲۴:۱و۲۵:۲۶//

