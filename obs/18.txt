====== ۱۸. تقسیم شدن پادشاهی ======

{{https://api.unfoldingword.org/obs/jpg/1/en/360px/obs-en-18-01.jpg?direct&}}

سال ها بعد داود فوت کرد و پسرش سلیمان به پادشاهی قوم اسرائیل رسید. خدا با سلیمان در رؤیا گفتگو کرد و از او پرسید، "از من چه می خواهی تا به تو دهم؟." چون سلیمان درخواست حکمت کرد، خدا بسیار خرسند شد و او را حکیم ترین مرد روی زمین کرد. سلیمان، چیزهای زیادی آموخت و داور بسیار خردمندی بود. خدا سلیمان را بسیار ثروتمند ساخت.

{{https://api.unfoldingword.org/obs/jpg/1/en/360px/obs-en-18-02.jpg?direct&}}

سلیمان در شهر اورشلیم، معبدی را که داود در فکر ساختن آن بود بنا کرد. حال مردم می توانستند بجای خیمۀ ملاقات، در آنجا خدا را عبادت کنند و قربانی تقدیم او نمایند. خدا بر معبد نازل شد و در آنجا حاضر بود و با قوم خود آغاز زندگی نمود.

{{https://api.unfoldingword.org/obs/jpg/1/en/360px/obs-en-18-03.jpg?direct&}}

امّا سلیمان زنانی را از سرزمین های دیگر دوست داشت. او تقریباً با ۱۰۰۰ زن ازدواج کرد و بدین طریق از فرمان خدا سرپیچی نمود! تعداد زیادی از آن زنان، از سرزمین های بیگانه آمده بودند و با خود بت هایی را به همراه داشتند. وقتی که سلیمان به سنّ پیری رسید، او نیز شروع به عبادت بت های آنها کرد.

{{https://api.unfoldingword.org/obs/jpg/1/en/360px/obs-en-18-04.jpg?direct&}}

خداوند از سلیمان خشنود نبود و برای مجازات این بی اطاعتی او وعده فرمود که پادشاهی اسرائیل را بعد از مرگ او به دو قسمت می کند.

{{https://api.unfoldingword.org/obs/jpg/1/en/360px/obs-en-18-05.jpg?direct&}}

بعداز آنکه سلیمان مرد، پسرش رِحُبعام به جای او پادشاه شد. رِحُبعام مرد نادانی بود. همۀ قبیله های اسرائیل جمع شدند که پادشاهی او را تائید کنند. آن ها به رِحُبعام شکایت کردند که سلیمان زیاد از ایشان کار می کشید و مجبور بودند مالیات فراوانی بدهند.

{{https://api.unfoldingword.org/obs/jpg/1/en/360px/obs-en-18-06.jpg?direct&}}

رِحُبعام پاسخ ناپخته ای به آنان داد و گفت، "شما فکر می کنید که پدر من سختگیری می کرد، ولی من از شما بیشتر کار می کشم و شما را سخت تر از پدرم تنبیه می کنم."

{{https://api.unfoldingword.org/obs/jpg/1/en/360px/obs-en-18-07.jpg?direct&}}

ده قبیله از قبایل اسرائیل به زیر سلطۀ رِحُبعام نرفتند. فقط دو قبیله به او وفادار ماندند و این دو قبیله تبدیل به پادشاهی یهودا گشتند.

{{https://api.unfoldingword.org/obs/jpg/1/en/360px/obs-en-18-08.jpg?direct&}}

بقیۀ ده قبیله برضدّ رِحُبعام ایستادند و مردی بنام یِرُبعام را پادشاه خود کردند. آنها قلمرو پادشاهی خود را در نواحی شمالی آن سرزمین ایجاد کردند و آنرا پادشاهی اسرائیل می خواندند.

{{https://api.unfoldingword.org/obs/jpg/1/en/360px/obs-en-18-09.jpg?direct&}}

یِرُبعام برضدّ خدا برخاست و باعث شد مردم بسوی گناه بروند. او دو بت ساخت و مردم را تشویق کرد که بجای اینکه برای پرستش به خانۀ خدا در اورشلیم بروند، آن ها را بپرستند.

{{https://api.unfoldingword.org/obs/jpg/1/en/360px/obs-en-18-10.jpg?direct&}}

پادشاهی یهودا و پادشاهی اسرائیل دشمن یکدیگر شدند و حتّی گاهی با همدیگر به جنگ می پرداختند.

{{https://api.unfoldingword.org/obs/jpg/1/en/360px/obs-en-18-11.jpg?direct&}}

در پادشاهی جدید اسرائیل، همۀ پادشاهان، بدکار بودند. اکثر آنان بوسیلۀ افرادی که می خواستند سلطنت را تصاحب کنند، کشته می شدند.

{{https://api.unfoldingword.org/obs/jpg/1/en/360px/obs-en-18-12.jpg?direct&}}

همۀ آن پادشاهان و بسیاری از مردم اسرائیل به عبادت بت ها پرداختند. بت پرستی آن ها اغلب با بی بندوباری جنسی و گاه حتّی با قربانی کردن بچه ها همراه بود.

{{https://api.unfoldingword.org/obs/jpg/1/en/360px/obs-en-18-13.jpg?direct&}}

پادشاهان یهودا از نسل داود بودند. بعضی از این پادشاهان انسانهای عادل و خوبی بودند و خدای یکتا را می پرستیدند. امّا اکثر آنان بدکار، فاسد و بت پرست بودند. بعضی از آن ها حتّی بچه های خود را برای بت ها قربانی می کردند. بیشتر اهالی یهودا نیز برضدّ خدا بر خاستند و خدایان دیگر را پرستیدند.

//داستانی برگرفته از کتاب مقدّس: //
کتاب اوّل پادشاهان، ۱-۶ و ۱۱-۱۲
