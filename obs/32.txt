====== ۳۲. شفای مرد دیوزده و زن بیمار توسّط عیسی ======

{{https://api.unfoldingword.org/obs/jpg/1/en/360px/obs-en-32-01.jpg?direct&}}

روزی عیسی و شاگردانش با قایق به آن طرف دریاچه به سرزمین جَدَریان رفتند.

{{https://api.unfoldingword.org/obs/jpg/1/en/360px/obs-en-32-02.jpg?direct&}}

وقتی آنها به آن طرف دریاچه رسیدند، شخصی که گرفتار روح پلید بود به طرف عیسی دوید.

{{https://api.unfoldingword.org/obs/jpg/1/en/360px/obs-en-32-03.jpg?direct&}}

آن شخص به قدری قوی بود که هیچکس نمی توانست او را کنترل کند. بارها او را به زنجیر کشیده بودند، ولی او زنجیرها را پاره کرده بود.

{{https://api.unfoldingword.org/obs/jpg/1/en/360px/obs-en-32-04.jpg?direct&}}

آن مرد در میان قبرهای آنجا زندگی می کرد. او شبانه روز نعره می کشید، لباسی بر تن نداشت و خود را با سنگ های تیز پی در پی می زد و زخمی می کرد.

{{https://api.unfoldingword.org/obs/jpg/1/en/360px/obs-en-32-05.jpg?direct&}}

وقتی او پیش عیسی رسید، درمقابلش به خاک افتاد. عیسی به آن دیو فرمود: «از این مرد خارج شو!».

{{https://api.unfoldingword.org/obs/jpg/1/en/360px/obs-en-32-06.jpg?direct&}}

آن مرد دیوزده فریادی بلند برآورد و گفت: «ای عیسی، فرزند خدای متعال، از من چه می خواهی؟  خواهش میکنم مرا عذاب نده!». عیسی سپس از آن دیو پرسید: «نام تو چیست؟». او جواب داد: «نام من لژیون است، چون ما عدّۀ زیادی هستیم». (لژیون گروهی شامل چند هزار سرباز در ارتش روم بود).

{{https://api.unfoldingword.org/obs/jpg/1/en/360px/obs-en-32-07.jpg?direct&}}

دیوها از عیسی خواهش کردند: «ما را از این منطقه خارج نکن!». اتّفاقاً یک گله خوک در بلندی کنار دریاچه می چریدند. ارواح ناپاک به عیسی التماس کرده و گفتند: «ما را داخل خوکها بفرست!». عیسی فرمود: «بروید!».

{{https://api.unfoldingword.org/obs/jpg/1/en/360px/obs-en-32-08.jpg?direct&}}

دیوها از آن مرد خارج شده، داخل خوکها شدند. تمام آن گلۀ از بلندی به دریاچه جستند و در آب غرق شدند. آن گله حدود ۲۰۰۰ خوک داشت.

{{https://api.unfoldingword.org/obs/jpg/1/en/360px/obs-en-32-09.jpg?direct&}}

خوک چران هایی که از آن گله مراقبت می کردند، وقتی آن اتّفاقات را دیدند، به دهات اطراف فرار کردند و به هرجا رسیدند به مردم ماجرا را خبر دادند. طولی نکشید که عدّۀ زیادی آمدند و آن مرد دیو زده را دیدند که آرام نشسته، لباس پوشیده و کاملاً عاقل شده است.

{{https://api.unfoldingword.org/obs/jpg/1/en/360px/obs-en-32-10.jpg?direct&}}

مردم بسیار ترسیدند و از عیسی خواستند که آنجا را ترک کند. عیسی نیز به سوی قایق بازگشت تا آنجا را ترک کند. ولی آن مردی که پیشتر اسیر دیو بود از عیسی خواهش کرد تا او را نیز همراه خود ببرد.

{{https://api.unfoldingword.org/obs/jpg/1/en/360px/obs-en-32-11.jpg?direct&}}

امّا عیسی به او گفت: «به خانه ات برگرد و به اقوام و آشنایانت بگو که خدا برای تو چه کرده و چگونه لطف او شامل حال تو شده است».

{{https://api.unfoldingword.org/obs/jpg/1/en/360px/obs-en-32-12.jpg?direct&}}

بنابراین آن مرد به شهر رفت و به همه گفت که چگونه عیسی او را شفا داده است. هرکس که داستان او را می شنید، شگفت زده می شد.

{{https://api.unfoldingword.org/obs/jpg/1/en/360px/obs-en-32-13.jpg?direct&}}

عیسی به آنطرف دریاچه بازگشت. پس از رسیدن به آنجا جمعیّت زیادی از مردم دور او جمع شدند و بر او فشار می آوردند. درمیان جمعیّت، زنی بود که مدّت دوازده سال از بیماری خونریزی در رنج بود. او تمام دارایی خود را صرف درمان بیماری خود نموده بود، امّا هیچ پزشکی نتوانسته بود او را درمان کند و بدتر نیز شده بود.

{{https://api.unfoldingword.org/obs/jpg/1/en/360px/obs-en-32-14.jpg?direct&}}

او شنیده بود که عیسی بیماران را شفا می بخشد و با خود زمزمه کرد: «اطمینان دارم که اگر فقط دستم لباس عیسی را لمس کند، من هم شفا پیدا می کنم». او خود را ازمیان مردم به پشت عیسی رساند و ردای او را لمس کرد. به محض آنکه لباس عیسی را لمس کرد، خونریزی او قطع شد.

{{https://api.unfoldingword.org/obs/jpg/1/en/360px/obs-en-32-15.jpg?direct&}}

عیسی فوراً متوجّه شد که نیرویی از وجودش خارج شده است. بنابراین به اطراف نگاه کرد و پرسید: «چه کسی لباس مرا لمس کرد؟». شاگردان پاسخ دادند: «می بینید که از همه طرف به شما فشار می آورند. چرا می پرسید که چه کسی به شما دست زد؟».

{{https://api.unfoldingword.org/obs/jpg/1/en/360px/obs-en-32-16.jpg?direct&}}

آن زن در حالیکه از ترس می لرزید، جلوی پاهای عیسی به زانو درآمد. سپس گفت که چه کرده و اینکه شفا یافته است. عیسی به او گفت: «ایمانت تو را شفا داد! به سلامت برو».

//داستانی برگرفته از کتاب مقدّس: انجیل متّی، فصل ۸، آیات۲۸تا۳۴و فصل 9 آیات 20 تا 22، انجیل مرقس، فصل ۵، آیات۱تا۲۰و فصل 5 ایات 24 تا 34; انجیل لوقا، فصل ۸،آیات ۲۶تا۳۹//
