
====== ۴۰.مصلوب شدن عیسی ======


{{https://api.unfoldingword.org/obs/jpg/1/en/360px/obs-en-40-01.jpg}}


پساز آنکه سربازان، عیسی را مسخره کردند، او را بیرون بردند تا مصلوبش کنند. آنها او را وادار کردند تا صلیب خویش را حمل کند.


{{https://api.unfoldingword.org/obs/jpg/1/en/360px/obs-en-40-02.jpg}}

سربازان، عیسی را به مکانی بهنام جمجمهی سر بردند و دستوپای او را بر صلیب میخکوب کردند. امّا عیسی گفت: «ای پدر، این مردم را ببخش، زیرا که نمیدانند چه میکنند.». به دستور پیلاتس بالای سر او علامتی گذاشتند که بر آن نوشته بود: «این پادشاه یهود است.».


{{https://api.unfoldingword.org/obs/jpg/1/en/360px/obs-en-40-03.jpg}}


سربازان برای لباس عیسی قرعه انداختند و این مطابق پیشگویی کتابهای آسمانی بود که میفرماید: «لباسهایم را میان خود تقسیم کردند و بر ردای من قرعه انداختند.».


{{https://api.unfoldingword.org/obs/jpg/1/en/360px/obs-en-40-04.jpg}}


عیسی را درمیان دو جنایتکار مصلوب کردند، یکی از آنها عیسی را مسخره کرد؛ امّا دیگری به او گفت: «آیا تو از خدا نمی ترسی؟! ما گناهکاریم امّا این شخص بیگناه است. آنگاه به عیسی گفت: «ای عیسی وقتی ملکوت خود را آغاز کردی، مرا هم بهیاد آور!». عیسی به او جواب داد: «تو همین امروز با من در بهشت خواهی بود.».


{{https://api.unfoldingword.org/obs/jpg/1/en/360px/obs-en-40-05.jpg}}


سران مذهبی یهود و جمعیّتی که آنجا بودند، عیسی را مسخره میکردند. آنها میگفتند: «اگر تو پسر خدا هستی از صلیب پایین بیا و خود را نجات بده! آنگاه ما به تو ایمان میآوریم.».


{{https://api.unfoldingword.org/obs/jpg/1/en/360px/obs-en-40-06.jpg}}


 آنگاه آسمان سراسر آن منطفه اگرچه ظهر بود، امّا کاملاً تاریک شد و این تاریکی تا ساعت سه بعداز ظهر ادامه یافت.


{{https://api.unfoldingword.org/obs/jpg/1/en/360px/obs-en-40-07.jpg}}


در این زمان عیسی با صدایی بلند فریاد زد: «ای پدر، روح خود را به دستهای تو میسپارم.». سپس سر خود را خم کرد و جان سپرد. وقتی او جان داد، در آن لحظه، زلزلهای روی داد و ناگهان پردهی خانهی خدا که درمقابل مقدّسترین جایگاه معبد قرار داشت و انسانها را از حضور خدا جدا میکرد، از سر تا پا دو تکّه شد.


{{https://api.unfoldingword.org/obs/jpg/1/en/360px/obs-en-40-08.jpg}}


عیسی با مرگ خویش، راهی را باز کرد که مردم بتوانند به سمت خدا بیایند. وقتی افسر رومیِ در پای صلیب، دید که عیسی چگونه جان سپرد،گفت: «حقیقتاً که این مرد بیگناه بود. او حتماً پسر خدا بود.».


{{https://api.unfoldingword.org/obs/jpg/1/en/360px/obs-en-40-09.jpg}}


سپس نیقودیموس و یوسف، از اعضاء شورای عالی یهود که با اشتیاق درانتظار فرارسیدن ملکوت خدا بودند، نزد پیلاتس رفتند و جسد عیسی را درخواست کردند. آنها جسد او را با پارچهی کتان پیچیدند و در مقبرهای سنگی گذاشتند و یک سنگ بزرگ نیز جلو در قبر که مثل غار بود غلتانیدند تا بسته شود. ​


//داستانی برگرفته از کتاب مقدّس: انجیل متّی، فصل ۲۷، آیات ۲۷تا۶۱; انجیل مرقس، فصل ۱۵، آیات ۱۶تا۴۷; انجیل لوقا، فصل ۲۳، آیات ۲۶تا۵۶; انجیل یوحنّا، فصل ۱۹، آیات ۱۷تا۴۲//
