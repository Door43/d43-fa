====== ۴۰. مصلوب شدن عیسی ======

{{https://api.unfoldingword.org/obs/jpg/1/en/360px/obs-en-40-01.jpg?direct&}}

پس از آنکه سربازان، عیسی را استهزاء کردند، او را بیرون بردند تا مصلوبش کنند. آنها او را وادار کردند تا صلیب خویش را حمل کند.

{{https://api.unfoldingword.org/obs/jpg/1/en/360px/obs-en-40-02.jpg?direct&}}

سربازان، عیسی را به مکانی به نام جُلجُتا (جمجمۀ سر) بردند و دست وپای او را بر صلیب میخکوب کردند. امّا عیسی گفت: «ای پدر، این مردم را ببخش، زیرا که نمی دانند چه می کنند». به دستور پیلاتوس بالای سر او علامتی گذاشتند که بر آن نوشته بود: «این است پادشاه یهود».

{{https://api.unfoldingword.org/obs/jpg/1/en/360px/obs-en-40-03.jpg?direct&}}

سربازان بر لباس عیسی قرعه انداختند. وقتی آنها این کار را کردند، آن پیشگویی کتاب مقدّس به تحقّق پیوست که می گوید: «لباسهایم را میان خود تقسیم کردند و بر ردای من قرعه انداختند».

{{https://api.unfoldingword.org/obs/jpg/1/en/360px/obs-en-40-04.jpg?direct&}}

عیسی را درمیان دو جنایتکار مصلوب کردند، یکی از آنها عیسی را استهزاء می کرد، امّا دیگری به او گفت: «آیا تو از خدا نمی ترسی؟ ما گناهکاریم امّا این شخص بیگناه است». آنگاه به عیسی گفت: «ای عیسی، مرا در ملکوت خود به یاد آور». عیسی به او جواب داد: «تو همین امروز با من در فردوس خواهی بود».

{{https://api.unfoldingword.org/obs/jpg/1/en/360px/obs-en-40-05.jpg?direct&}}

سران مذهبی یهود و جمعیّتی که آنجا بودند، عیسی را استهزاء می کردند. آنها می گفتند: «اگر تو پسر خدا هستی از صلیب پایین بیا و خود را نجات بده! آنگاه ما به تو ایمان خواهیم آورد».

{{https://api.unfoldingword.org/obs/jpg/1/en/360px/obs-en-40-06.jpg?direct&}}

آنگاه آسمان سراسر آن منطقه اگرچه ظهر بود، کاملاً تاریک شد. این تاریکی از ظهر تا ساعت سه بعداز ظهر ادامه یافت.

{{https://api.unfoldingword.org/obs/jpg/1/en/360px/obs-en-40-07.jpg?direct&}}

در این زمان عیسی با صدایی بلند فریاد زد: «ای پدر، روح خود را به دستهای تو می سپارم». سپس سر خود را خم کرد و جان سپرد. وقتی او جان داد، در آن لحظه، زلزله ای روی داد و ناگهان پردۀ خانۀ خدا که درمقابل مقدّس ترین جایگاه معبد قرار داشت و انسان ها را از حضور خدا جدا می کرد، از بالا تا پایین دو پاره شد.

{{https://api.unfoldingword.org/obs/jpg/1/en/360px/obs-en-40-08.jpg?direct&}}

عیسی با مرگ خویش، راهی را باز کرد که مردم بتوانند به سمت خدا بیایند. وقتی افسر رومیِ در پای صلیب، دید که عیسی چگونه جان سپرد، گفت: «حقیقتاً که این مرد بیگناه بود. او حتماً پسر خدا بود».

{{https://api.unfoldingword.org/obs/jpg/1/en/360px/obs-en-40-09.jpg?direct&}}

سپس نیقودیموس و یوسف، از اعضاء شورای عالی یهود که با اشتیاق درانتظار فرارسیدن ملکوت خدا بودند، نزد پیلاتوس رفتند و جسد عیسی را درخواست کردند. آنها جسد او را با پارچۀ کتان پیچیدند و در مقبره ای سنگی گذاشتند و یک سنگ بزرگ نیز جلو در قبر که مثل غار بود غلتانیدند تا بسته شود. ​

//داستانی برگرفته از کتاب مقدّس: انجیل متّی، آیات 27: 27-61; انجیل مرقس، آیات ۱۵: 20-47; انجیل لوقا، آیات ۲۳: ۲۶-۵۶; انجیل یوحنّا، آیات ۱۹: ۱۷-۴۲//
