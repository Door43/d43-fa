====== ۴. پیمان خدا با ابراهیم ======

{{https://api.unfoldingword.org/obs/jpg/1/en/360px/obs-en-04-01.jpg?direct&}}

سالهای زیادی پس از توفان، انسانهای زیادی برروی زمین زندگی وهمه به یک زبان صحبت می کردند. بجای پر کردن زمین آنچنانکه خدا امر فرموده بود، باهم جمع شدند و شروع به ساختن شهری کردند.

{{https://api.unfoldingword.org/obs/jpg/1/en/360px/obs-en-04-02.jpg?direct&}}

آنان بسیار مغرور بودند و به دستورها و گفته های خدا اهمیّتی نمی دادند. آنها ساختن برجی را شروع کردند که می خواستند سرش به آسمان برسد. خدا دید حال که آنها با هم متّحد شده اند، می توانند هر کار ناپسندی که می خواهند، انجام دهند.

{{https://api.unfoldingword.org/obs/jpg/1/en/360px/obs-en-04-03.jpg?direct&}}

بنابراین خدا زبان آنها را به زبانهای گوناگونی تغییر داد و آنان را به همه جای دنیا پراکنده ساخت. شهری که انسانها بنا کرده بودند، بابِل نام داشت و به معنای «مغشوش و مشوّش» بود.

{{https://api.unfoldingword.org/obs/jpg/1/en/360px/obs-en-04-04.jpg?direct&}}

بعد از صدها سال، خدا با مردی به نام ابراهیم سخن گفت. خدا به او فرمود: «ولایت و خانۀ پدری خود را ترک کن و به سرزمینی برو که من تو را به آنجا هدایت خواهم نمود. من تو را برکت خواهم داد و از تو قومی بزرگ و کثیر بوجود خواهم آورد. من نام تو را بزرگ خواهم نمود . کسانی را که به تو برکت دهند، مبارک خواهم ساخت و آنانی را که تو را لعنت کنند، ملعون خواهم ساخت. همۀ خانواده های روی زمین به سبب تو برکت خواهند یافت».

{{https://api.unfoldingword.org/obs/jpg/1/en/360px/obs-en-04-05.jpg?direct&}}

ابراهیم نیز از خدا اطاعت کرد. او همسرش سارای و غلامان و هرآنچه را که داشت، برگرفت و به سرزمین کنعان که خدا به او نشان داده بود رفت.

{{https://api.unfoldingword.org/obs/jpg/1/en/360px/obs-en-04-06.jpg?direct&}}

خدا فرمود: "به اطرافت بنگر، تمام این سرزمینی که می بینی، من به تو و فرزندانت به عنوان ارث خواهم داد. آنگاه ابراهیم در آن زمین، ساکن گشت".

{{https://api.unfoldingword.org/obs/jpg/1/en/360px/obs-en-04-07.jpg?direct&}}

روزی ابراهیم با مردی بنام مِلکیصِدِق که کاهن خدای تعالی بود، دیدار کرد. مِلکیصِدِق، ابراهیم را برکت داد و گفت: «خدای مُتعال که مالک آسمانها و زمین است، ابراهیم را برکت دهد. آنگاه ابراهیم ده یک اموال خویش را به مِلکیصِدِق داد.. »

{{https://api.unfoldingword.org/obs/jpg/1/en/360px/obs-en-04-08.jpg?direct&}}

سالها گذشت، امّا ابراهیم و سارای، هنوز فرزندی نداشتند. خدا با ابراهیم سخن گفت و دوباره وعده فرمود که به آنها پسری خواهد داد و از نسل او فرزندان زیادی بوجود خواهند آمد که مانند ستارگان آسمان خواهند بود.

{{https://api.unfoldingword.org/obs/jpg/1/en/360px/obs-en-04-09.jpg?direct&}}

ابراهیم به وعدۀ خدا ایمان آورد. خدا ابراهیم را پارسا شمرد زیرا او وعدۀ خدا را باور کرده بود.

//داستانی برگرفته از کتاب مقدّس: کتاب پیدایش، فصلهای ۱۱-۱۵//
