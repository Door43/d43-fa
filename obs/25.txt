
====== ۲۵.وسوسه‌ی عیسی توسّط شیطان ======


{{https://api.unfoldingword.org/obs/jpg/1/en/360px/obs-en-25-01.jpg}}


پس‌از غسل تعمید عیسی، روح خدا فوراً عیسی را به بیابان برد، عیسی در آن‌جا برای چهل‌روز، روزه گرفت. آن‌گاه، شیطان به‌نزد عیسی آمد و او را به گناه وسوسه می‌کرد.


{{https://api.unfoldingword.org/obs/jpg/1/en/360px/obs-en-25-02.jpg}}


شیطان عیسی را وسوسه کرد و گفت: «اگر تو پسر خدا هستی به این سنگ‌ها بگو که نان بشوند تا بتوانی بخوری!».


{{https://api.unfoldingword.org/obs/jpg/1/en/360px/obs-en-25-03.jpg}}


عیسی پاسخ داد: «کتاب آسمانی می‌گوید که انسان‌ها برای زندگی فقط به نان نیاز ندارند، بلکه کلام خداست که می‌تواند نیاز درونی او را برآورده سازد!».


{{https://api.unfoldingword.org/obs/jpg/1/en/360px/obs-en-25-04.jpg}}


سپس شیطان او را بر بام پرستش‌گاه خدا قرار داد و گفت: «خود را از این‌جا به پایین بینداز و ثابت کن که فرزند خدا هستی، چون کتاب آسمانی می‌فرماید: خدا فرشتگان خود را خواهد فرستاد تا تو را از خطر حفظ کنند که حتّی پایت به سنگی نخورد.».


{{https://api.unfoldingword.org/obs/jpg/1/en/360px/obs-en-25-05.jpg}}


امّا عیسی با نقل‌قول از کلام مقدّس خدا به شیطان پاسخ داد و فرمود: «در کلام خدا، او به قوم خویش دستور فرموده است که خداوند خدای خود را بی‌جهت آزمایش نکن.».


{{https://api.unfoldingword.org/obs/jpg/1/en/360px/obs-en-25-06.jpg}}


سپس شیطان او را به قلّه‌ی کوه بسیار بلندی برد و تمام ممالک جهان و شکوه و جلال آن‌ها را به او نشان داد و گفت: «اگر زانو بزنی و مرا سجده کنی، همه‌ی این‌ها را به تو می‌بخشم.».


{{https://api.unfoldingword.org/obs/jpg/1/en/360px/obs-en-25-07.jpg}}


عیسی پاسخ داد: «از من دور شو ای شیطان! در کلام خدا، او به قوم خویش امر فرموده است که فقط خداوند خدای خود را پرستش کن و تنها او را خدمت نما.».


{{https://api.unfoldingword.org/obs/jpg/1/en/360px/obs-en-25-08.jpg}}


 عیسی به دام وسوسه‌های شیطان گرفتار نشد، پس شیطان او را ترک کرد و فرشتگان آمدند و عیسی را خدمت کردند.


//داستانی برگرفته از کتاب مقدّس: انجیل متّی، فصل ۴آیات۱تا۱۱; انجیل مرقس، فصل ۱آیات۱۲تا۱۳; انجیل لوقا، فصل ۴آیات۱تا۱۳//
