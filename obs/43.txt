
====== ۴۳.  آغاز و پیدایش کلیسا  ======


{{https://api.unfoldingword.org/obs/jpg/1/en/360px/obs-en-43-01.jpg}}


بعد‌از این‌که عیسی به آسمان بازگشت، شاگردان هم‌چنان‌که عیسی دستور فرموده بود، در اورشلیم ماندند. ایمان‌داران به‌طور مرتّب با‌هم جمع می‌شدند و دعا می‌کردند.


{{https://api.unfoldingword.org/obs/jpg/1/en/360px/obs-en-43-02.jpg}}


همه ساله پنجاه روز پس‌از عید پسح، یهودیان، روزی مهمّ را جشن می‌گرفتند که پنتیکاست نامیده می‌شد. پنتیکاست عید شکرگزاری برای محصول بود. یهودیان از سرتاسر دنیا به اورشلیم می‌آمدند تا این جشن را باهم برگزار کنند. در این سال، دوران جشن پنتیکاست، حدود یک هفته پس‌از رفتن عیسی به آسمان بود..


{{https://api.unfoldingword.org/obs/jpg/1/en/360px/obs-en-43-03.jpg}}


وقتی ایمان‌داران دور هم جمع شده بودند، ناگهان صدایی شبیه صدای وزش باد شدید در هوای آن خانه پیچید و آن‌جا را پر کرد. سپس چیزی شبیه شعله‌های آتش بر سرشان شعله‌ور شد. آن‌گاه همه از روح‌القدس پر شدند و شروع به سخن گفتن به زبان‌هایی کردند که هرگز با آن‌ها آشنایی نداشتند.


{{https://api.unfoldingword.org/obs/jpg/1/en/360px/obs-en-43-04.jpg}}


وقتی اهالی اورشلیم این صدا را شنیدند، گرد هم آمدند که چه اتّفاقی افتاده است. مردم وقتی دیدند که ایمان‌داران مسیحی به زبان محلّی آن‌ها تکلّم می‌کنند و از اعمال عجیب خدا به زبان مادری خود ایشان سخن می‌گویند، شگفت‌زده شدند.


{{https://api.unfoldingword.org/obs/jpg/1/en/360px/obs-en-43-05.jpg}}


بعضی نیز شاگردان را متّهم کردند که آن‌ها مست هستند! امّا پطرس ایستاد و به آنان گفت: «گوش کنید! این مردم مست نیستند! این همان پیش‌گویی یوئیل نبیّ است که خدا گفته بود: «در روزهای آخر، من تمام مردم را از روح خود پر خواهم ساخت».».


{{https://api.unfoldingword.org/obs/jpg/1/en/360px/obs-en-43-06.jpg}}


ای مردان قوم اسرائیل، خدا به‌وسیله‌ی عیسی معجزات عجیب زیادی به‌عمل رساند. همان‌طور که شما دیده‌اید و می‌دانید، امّا شما او را به صلیب کشیدید.


{{https://api.unfoldingword.org/obs/jpg/1/en/360px/obs-en-43-07.jpg}}


عیسی اگرچه مرد، ولی خدا او را دوباره از مردگان، زنده کرد. این تحقّق آن پیش‌گویی است که می‌گوید: «تو نمی‌گذاری که بدن فرزند مقدّس تو فاسد گردد.». خدا عیسی را از مردگان برخیزانید. ما شاهدان این حقیقت هستیم.


{{https://api.unfoldingword.org/obs/jpg/1/en/360px/obs-en-43-08.jpg}}


عیسی اکنون در آسمان بر عالی‌ترین جایگاه افتخار درکنار خدا نشسته است. عیسی روح‌القدس موعود را از پدر دریافت کرده و به پیروان خود عطا فرموده است، آن‌چنان‌که خود وعده فرموده بود. روح‌القدس، دلیل چیزهایی است که امروز شما نتیجه‌اش را می‌بینید و می‌شنوید.


{{https://api.unfoldingword.org/obs/jpg/1/en/360px/obs-en-43-09.jpg}}


 مطمئن باشید که همین عیسی که شما برروی صلیب کشتید، خدا او را خداوند و مسیحا تعیین فرموده است.


{{https://api.unfoldingword.org/obs/jpg/1/en/360px/obs-en-43-10.jpg}}


سخنان پطرس، مردم را تحت تأثیر قرار داد. بنابراین از او خواستند و او و دیگر شاگردان، چنین پاسخ داد: «ای برادران، اکنون باید چه کنیم؟».


{{https://api.unfoldingword.org/obs/jpg/1/en/360px/obs-en-43-11.jpg}}


پطرس پاسخ داد: «هریک از شما باید از گناهانتان دست کشیده، به‌سوی او بازگردید و به‌نام عیسی غسل تعمید بگیرید تا خدا گناهانتان را ببخشد. آن‌گاه خدا به شما نیز این هدیه، یعنی روح‌القدس را عطا خواهد فرمود.».


{{https://api.unfoldingword.org/obs/jpg/1/en/360px/obs-en-43-12.jpg}}


تقریباً ۳٫۰۰۰ نفر به سخنان پطرس ایمان آوردند و شاگرد عیسی شدند. آن‌ها غسل تعمید گرفتند و به جمع ایمانداران در کلیسا در اورشلیم پیوستند.


{{https://api.unfoldingword.org/obs/jpg/1/en/360px/obs-en-43-13.jpg}}


 آن شاگردان همواره در تعالیمی که رسولان می‌دادند و در آئین شام خداوند و دعا، با دیگر ایمان‌داران، به‌طور مرتّب شرکت می‌کردند. همه‌ی ایمان‌داران باهم بودند و هرچه داشتند باهم قسمت می‌کردند. مردم درباره‌ی آن‌ها به‌نیکی سخن می‌گفتند و خدا هرروز عدّه‌ای را نجات می‌داد و به جمع ایشان می‌افزود.


//داستانی برگرفته از کتاب مقدّس: کتاب اعمال رسولان، فصل ۲//
