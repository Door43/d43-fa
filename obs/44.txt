====== ۴۴. پطرس و یوحنّا گدایی را شفا می دهند ======

{{https://api.unfoldingword.org/obs/jpg/1/en/360px/obs-en-44-01.jpg?direct&}}

روزی پطرس و یوحنّا به سمت پرستشگاه می رفتند. در کنار دروازۀ آن، مرد فلجی را دیدند که از ایشان درخواست پول کرد.

{{https://api.unfoldingword.org/obs/jpg/1/en/360px/obs-en-44-02.jpg?direct&}}

پطرس به آن مرد فلج نگاه کرد و گفت، "من هیچ پولی ندارم که به تو بدهم. امّا آنچه دارم، به تو می دهم. درنام عیسی مسیح ناصری، برخیز و راه برو!"

{{https://api.unfoldingword.org/obs/jpg/1/en/360px/obs-en-44-03.jpg?direct&}}

خدا فوراً آن مرد را شفا داد و او شروع کرد به راه رفتن و پریدن در اطراف آن ها و شکرگزاری خدا. مردمی که در حیاط پرستشگاه بودند، شگفت زده شدند.

{{https://api.unfoldingword.org/obs/jpg/1/en/360px/obs-en-44-04.jpg?direct&}}

جمعیّت زیادی به سرعت جمع شدند تا آن مردی را که شفا یافته بود ببینند. پطرس به آن جماعت گفت، "چرا از دیدن شفای این مرد اینقدر متعجّب شده اید؟ ما این مرد را به قدرت یا دینداری خود شفا نداده ایم. بلکه قدرت عیسی و ایمانی که عیسی عطا می کند، او را شفا داده است.

{{https://api.unfoldingword.org/obs/jpg/1/en/360px/obs-en-44-05.jpg?direct&}}

شما کسانی هستید که از فرماندار رومی خواستید که عیسی را بکشد. شما صاحب حیات جاودان را کشتید، امّا خدا او را دوباره زنده کرد. اگرچه شما نمی دانستید چکار دارید می کنید، خدا از کار شما استفاده کرد تا پیشگویی کتاب مقدّس را عملی سازد که گفته بود مسیح باید عذاب بکشد و بمیرد. پس اینک توبه کنید و به سوی خدا بازگردید تا گناهانتان پاک شود."

{{https://api.unfoldingword.org/obs/jpg/1/en/360px/obs-en-44-06.jpg?direct&}}

رؤسای خانۀ خدا از شنیدن سخنان پطرس و یوحنّا بسیار خشمگین شدند. بنابراین آنان را گرفتند و به زندان افکندند. امّا بسیاری از آنان که پیغام پطرس را شنیدند، ایمان آوردند و تعداد ایمانداران به جز زنان و کودکان به۵۰۰۰ نفر رسید.

{{https://api.unfoldingword.org/obs/jpg/1/en/360px/obs-en-44-07.jpg?direct&}}

روز بعد، سران یهود، پطرس و یوحنّا را به حضور کاهن اعظم و همکارانش آوردند. آن ها از پطرس و یوحنّا پرسیدند، "با چه قدرتی این مرد فلج را شفا دادید؟"

{{https://api.unfoldingword.org/obs/jpg/1/en/360px/obs-en-44-08.jpg?direct&}}

پطرس پاسخ داد، "این مرد به قدرت عیسی مسیح شفا یافته و در مقابل شما ایستاده است. شما عیسی را بر صلیب کشیدید، امّا خدا او را دوباره زنده کرد! شما او را نپذیرفتید، امّا راه دیگری برای رستگار شدن وجود ندارد جز به قدرت عیسی!"

{{https://api.unfoldingword.org/obs/jpg/1/en/360px/obs-en-44-09.jpg?direct&}}

اعضاء شورا مات و مبهوت ماندند، زیرا می دیدند که آن ها اشخاص بیسواد و معمولی هستند. آنگاه به یاد آوردند که این مردان با عیسی بودند. آن ها بعد از اینکه پطرس و یوحنّا را تهدید کردند، آزادشان نمودند.

//داستانی برگرفته از کتاب مقدّس: //
کتاب اعمال رسولان، ٣:١ ؛ ٢٢:٤
