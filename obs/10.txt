
====== ۱۰-ده بلا ======


{{https://api.unfoldingword.org/obs/jpg/1/en/360px/obs-en-10-01.jpg}}


موسی و هارون نزد فرعون رفتند و گفتند: «این پیامی است که خدای اسرائیل به تو داده است: «قوم مرا رها کن». فرعون به حرف آنان توجّهی نکرد. و به‌جای آن‌که آن‌ها را آزاد کند، با اعمال زور، کار آن‌ها را دوچندان کرد.


{{https://api.unfoldingword.org/obs/jpg/1/en/360px/obs-en-10-02.jpg}}

فرعون از آزاد کردن قوم بنی‌اسرائیل اِمتناع می‌کرد. بنابراین خدا ده بلای وحشتناک را بر مصر نازل کرد. به‌وسیله‌ی این بلاها، خدا به فرعون نشان داد که قدرت او از فرعون و همه‌ی خدایانشان بیشتر است.


{{https://api.unfoldingword.org/obs/jpg/1/en/360px/obs-en-10-03.jpg}}

خدا آب رود نیل را تبدیل به خون کرد. امّا فرعون، قوم اسرائیل را آزاد نکرد.


{{https://api.unfoldingword.org/obs/jpg/1/en/360px/obs-en-10-04.jpg}}

خدا بلای قورباغه را نازل کرد و همه‌جای مصر پر از قورباغه شد. فرعون از موسی خواست که قورباغه‌ها را دور سازد. امّا بعد از این‌که قورباغه‌ها مردند، دل فرعون سخت‌تر شد و اجازه‌ی خروج از مصر را به آن‌ها نداد.


{{https://api.unfoldingword.org/obs/jpg/1/en/360px/obs-en-10-05.jpg}}

بنابراین خدا بلای پشه را نازل فرمود. سپس بلای مگس را فرستاد. فرعون موسی و هارون را خواست و به آنا گفت که اگر این بلا را دور کنند به آنان اجازه خواهد داد که مصر را ترک کنند. موسی دعا کرد و خدا این بلا را دور کرد، امّا قلب فرعون سخت شده بود و باز اجازه‌ی آزادی به آن‌ها نداد.


{{https://api.unfoldingword.org/obs/jpg/1/en/360px/obs-en-10-06.jpg}}

 پس‌از آن، خدا کاری کرد تا همه‌ی حیوانات متعلّق به فرعون، بیمار شده و بمیرند.. امّا قلب فرعون سخت شده بود و این‌بار هم اجازه‌ی رفتن به آنان نداد.


{{https://api.unfoldingword.org/obs/jpg/1/en/360px/obs-en-10-07.jpg}}

خدا به موسی گفت: «مشت‌های خود را از خاکستر کوره پر کن و آن‌را در مقابل فرعون به هوا بپاش. وقتی موسی این کار را کرد، تمام مصر از انسان‌هایش تا حیواناتش، دچار دمل‌های دردناک شدند. امّا بر اسرائیلی‌ها تأثیری نداشت. خدا قلب فرعون را سخت کرده بود و فرعون اجازه نداد که آن‌ها بروند.


{{https://api.unfoldingword.org/obs/jpg/1/en/360px/obs-en-10-08.jpg}}

بعد از آن خدا بلای تگرگ را فرستاد و بیش‌تر محصولات و هر جانداری را که بیرون بود ازبین برد. آن‌گاه فرعون، موسی و هارون را فرا خواند و گفت: «من به گناه خود معترفم، حالا بروید. سپس موسی دعا کرد و بارش تگرگ متوقّف شد.


{{https://api.unfoldingword.org/obs/jpg/1/en/360px/obs-en-10-09.jpg}}

 فرعون امّا باز به وعده‌اش عمل نکرد و قلبش سخت‌تر شد و اجازه نداد که اسرائیلی‌ها آزاد شوند.


{{https://api.unfoldingword.org/obs/jpg/1/en/360px/obs-en-10-10.jpg}}

بنابراین خدا انبوهی از ملخ‌ها را به سرزمین مصر روانه کرد. آن‌ها تمام گیاهان و میوه‌هایی را که از بلای تگرگ باقی مانده بود، خوردند.


{{https://api.unfoldingword.org/obs/jpg/1/en/360px/obs-en-10-11.jpg}}

سپس خدا بلای تاریکی را فرستاد که به‌مدّت سه‌روز تاریکی مطلق همه‌جا را فرا گرفت، همه‌جا چنان تاریک شده بود که هیچ مصری نمی‌توانست از خانه بیرون برود. امّا جایی‌که اسرائیلی‌ها زندگی می‌کردند، روشن بود.


{{https://api.unfoldingword.org/obs/jpg/1/en/360px/obs-en-10-12.jpg}}

حتی با‌وجود این نه بلا، باز فرعون به اسرائیلی‌ها اجازه‌ی رفتن نداد و گوش شنوایی نداشت و خدا آخرین بلا را هم فرستاد و این بلا باعث شد که قلب فرعون عوض شود.

//داستانی برگرفته از کتاب مقدّس: کتاب خروج، فصل‌های ۵-۱۰//
