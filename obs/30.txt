
====== ۳۰.عیسی مسیح بیش‌از پنج‌هزار نفر را خوراک می‌دهد ======


{{https://api.unfoldingword.org/obs/jpg/1/en/360px/obs-en-30-01.jpg}}


عیسی رسولانش را برای بشارت و تعلیم به روستاهای زیادی فرستاد. وقتی آن‌ها برگشتند عیسی را از کارهایی که کرده بودند آگاه ساختند. سپس عیسی آن‌ها را به مکانی خلوت در نزدیکی دریاچه برد تا کمی استراحت کنند. بنابراین همه داخل یک کشتی شده و به‌سوی دیگر رودخانه رفتند.


{{https://api.unfoldingword.org/obs/jpg/1/en/360px/obs-en-30-02.jpg}}


مردم دیدند که عیسی و شاگردان با کشتی از آن‌جا می‌روند. آن‌ها در کنار دریا شروع به دویدن کردند تا به کرانه‌ی دیگر آن رسیدند. و وقتی عیسی و شاگردانش هم به آن‌جا رسیدند، مردم زیادی در آن‌جا منتظر بودند و از آنان استقبال کردند.


{{https://api.unfoldingword.org/obs/jpg/1/en/360px/obs-en-30-03.jpg}}


جمعیت بدون احتساب زنان و بچه‌ها حدود پنج‌هزار مرد بودند. عیسی مسیح دلش عمیقاً به حال ایشان سوخت، چون مانند گوسفندان بی‌شبان بودند. پس شروع به تعلیم آن‌ها کرد و بیماران آنان را نیز شفا داد.


{{https://api.unfoldingword.org/obs/jpg/1/en/360px/obs-en-30-04.jpg}}


نزدیک غروب و در پایان روز، شاگردان نزد عیسی آمدند و گفتند: «ای استاد، به مردم بگویید به دهات اطراف بروند و برای خود، خوراک تهیّه کنند، چون در این جای دور افتاده، چیزی برای خوردن پیدا نمی‌شود.».


{{https://api.unfoldingword.org/obs/jpg/1/en/360px/obs-en-30-05.jpg}}


امّا عیسی به شاگردان گفت: «شما خودتان به ایشان خوراک دهید.». آنان جواب دادند: «چه‌طور می‌توانیم به این جمعیّت غذا دهیم؟! ما فقط پنج قرص نان و دو ماهی کوچک داریم.».


{{https://api.unfoldingword.org/obs/jpg/1/en/360px/obs-en-30-06.jpg}}


عیسی به شاگردانش گفت که به مردم بگویند که روی زمین بنشینند و طولی نکشید که مردم در گروه‌های پنجاه‌نفری و صد‌نفری روی سبزه‌ها نشستند.


{{https://api.unfoldingword.org/obs/jpg/1/en/360px/obs-en-30-07.jpg}}


سپس عیسی پنج نان و دو ماهی را در دست گرفت و به آسمان نگاه کرد و خدا را برای غذا شکر نمود و غذا را برکت داد.


{{https://api.unfoldingword.org/obs/jpg/1/en/360px/obs-en-30-08.jpg}}


سپس عیسی نان‌ها و ماهی‌ها را تکّه‌تکّه کرد. او آن‌ها را به شاگردانش داد تا بین مردم تقسیم کنند. شاگردان آن‌قدر به مردم غذا دادند تا خوردند و سیر شدند و مقدار زیادی هم باقی ماند.


{{https://api.unfoldingword.org/obs/jpg/1/en/360px/obs-en-30-09.jpg}}


 پس‌از آن، شاگردان از خرده نان‌ها و پس‌مانده‌ها، دوازده سبد جمع‌آوری کردند! همه‌ی این غذاها از پنج قرص نان و دو ماهی برکت یافته بود.


//داستانی برگرفته از کتاب مقدّس: انجیل متّی، فصل۱۴آیات۱۳تا۲۱; انجیل مرقس، فصل ۶ آیات۳۱تا۴۴; انجیل لوقا، فصل ۹ آیات۱۰تا۱۷; انجیل یوحنّا، فصل ۶ آیات ۵تا۱۵//
