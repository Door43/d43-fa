====== ۴۱. خدا عیسی را از مردگان بر مى خيزاند ======

{{https://api.unfoldingword.org/obs/jpg/1/en/360px/obs-en-41-01.jpg?direct&}}

بعداز این که سربازان، عیسی را مصلوب کردند، سران بی ايمان قوم یهود نزد پیلاتوس رفتند و گفتند، "آن عیسى فریبکار گفت که بعد از سه روز از مردگان خواهد برخاست. کسی باید قبر را تا سه روز زیر نظر داشته باشد تا مطمئن شویم که شاگردانش نتوانند بیایند و جسد او را بدزدند و ادّعا کنند که او زنده شده است."

{{https://api.unfoldingword.org/obs/jpg/1/en/360px/obs-en-41-02.jpg?direct&}}

پیلاتوس گفت، "سربازانی را برداشته و از قبر به طور کامل مراقبت کنید." بنابراین آن ها رفتند و سنگ بزرگ در ورودی قبر را مهر و موم کردند و سربازانی را در آنجا به نگهبانی گماردند تا کسی نتواند جسد را برباید.

{{https://api.unfoldingword.org/obs/jpg/1/en/360px/obs-en-41-03.jpg?direct&}}

روز بعد از تدفین عیسی، روز سَبَّت بود و در این روز، یهودیان مجاز نیستند تا به سر قبر بروند. بنابراین در پایان روز سَبَّت و صبح بسیار زود، تنی چند از زنان، داروهای معطّر خریدند تا به قبر عیسی رفته و جسد عیسی را با آن معطّر سازند.

{{https://api.unfoldingword.org/obs/jpg/1/en/360px/obs-en-41-04.jpg?direct&}}

ناگهان زمین لرزۀ شدیدی رخ داد. یکی از فرشتگان خداوند که بسیار درخشنده بود، از آسمان پایین آمده به سوی سنگ قبر رفت و آنرا به کناری غلطاند و بر آن نشست. نگهبانان با دیدن او به شدّت ترسیده، لرزان شدند و همچون مرده، بیحرکت به زمین افتادند.

{{https://api.unfoldingword.org/obs/jpg/1/en/360px/obs-en-41-05.jpg?direct&}}

هنگامیکه زنان به قبر رسیدند، فرشته به آنان گفت، "نترسید. عیسی اینجا نیست. او از مردگان برخاسته است. درست همانطور که خودش گفته بود! داخل قبر را بنگرید و ببینید." زنان داخل قبر را نگاه کردند و جایی که پیکر عیسی را در آن گذاشته بودند دیدند، ولی جسدی نیافتند.

{{https://api.unfoldingword.org/obs/jpg/1/en/360px/obs-en-41-06.jpg?direct&}}

آنگاه فرشته به زنان گفت، "بروید و به شاگردان بگویید که عیسی از مردگان برخاسته است و پیش از شما به جلیل می رود."

{{https://api.unfoldingword.org/obs/jpg/1/en/360px/obs-en-41-07.jpg?direct&}}

زنان درحالیکه هم خوشحال بودند و هم می ترسیدند، به سوی شاگردان رفتند تا آن خبر خوش را به آنان برسانند.

{{https://api.unfoldingword.org/obs/jpg/1/en/360px/obs-en-41-08.jpg?direct&}}

در همان حال که زنان می دویدند تا این خبر خوش را به شاگردان بدهند، ناگهان عیسی را درمقابل خود دیدند و به پایش افتادند تا او را بپرستند. عیسی گفت، "نترسید. بروید و به شاگردان من بگویید که به جلیل بروند و مرا در آنجا خواهند دید."

//داستانی برگرفته از کتاب مقدّس:انجیل متّی، آیات27: 62-28: 10; انجیل مرقس، آیات 16: 1-11; انجیل لوقا،آیات 24: 1-12; انجیل یوحنّا، آیات20: 1-18 //
