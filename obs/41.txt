
====== ۴۱.خدا عیسی را از مردگان بر میخیزاند. ======


{{https://api.unfoldingword.org/obs/jpg/1/en/360px/obs-en-41-01.jpg}}


بعداز این که سربازان، عیسی را مصلوب کردند، سران بیایمان قوم یهود نزد پیلاتس رفتند و گفتند: «آن عیسای فریبکار گفته بود که بعداز سهروز، از مردگان خواهد برخاست، کسی باید قبر را تا سهروز زیر نظر داشته باشند تا مطمئن شویم که شاگردانش نتوانند بیایند و جسد او را بدزدند و ادّعا کنند که او زنده شده است.».


{{https://api.unfoldingword.org/obs/jpg/1/en/360px/obs-en-41-02.jpg}}


پیلاتس گفت: «سربازانی را برداشته و از قبر بهطور خاصّی مراقبت کنید.». بنابراین آنها رفتند و سنگ بزرگ در ورودی قبر را مهر و موم کردند و سربازانی را در آنجا به نگهبانی گماردند تا کسی نتواند جسد را برباید.


{{https://api.unfoldingword.org/obs/jpg/1/en/360px/obs-en-41-03.jpg}}


روز بعداز خاکسپاری عیسی، روز سبّت بود و در این روز، یهودیان مجاز نیستند تا به سر قبر بروند. بنابراین در پایان روز سَبّت و صبح بسیار زود، تنی چند از زنان، داروهای معطّر خریدند تا به قبر عیسی رفته و جسد عیسی را با آن معطّر سازند..


{{https://api.unfoldingword.org/obs/jpg/1/en/360px/obs-en-41-04.jpg}}


ناگهان زمینلرزهی شدیدی رخ داد. یکی از فرشتگان خداوند که بسیار درخشنده بود، از آسمان پایین آمده، بهسوی سنگ قبر رفت و آنرا به کناری افکند و بر آن نشست. نگهبانان با دیدن او بهشدّت ترسیده، لرزان شدند و همچون مرده، بیحرکت به زمین افتادند.


{{https://api.unfoldingword.org/obs/jpg/1/en/360px/obs-en-41-05.jpg}}


 هنگامیکه زنان به قبر رسیدند، فرشته به آنان گفت: «نترسید! عیسی اینجا نیست. او از مردگان برخاست، درست همانطور که خودش گفته بود. بیایید و داخل قبر را بنگرید.». زنان داخل قبر را نگاه کردند و جاییکه پیکر عیسی را در آن گذاشته بودند دیدند، ولی جسدی نیافتند.


{{https://api.unfoldingword.org/obs/jpg/1/en/360px/obs-en-41-06.jpg}}


آنگاه فرشته به زنان گفت: «بروید و به شاگردان بگویید که عیسی از مردگان برخاسته است و پیشاز شما به جلیل میرود.».


{{https://api.unfoldingword.org/obs/jpg/1/en/360px/obs-en-41-07.jpg}}


زنان درحالیکه هم خوشحال بودند و هم میترسیدند، بهسوی شاگردان رفتند تا آن خبر خوش را به آنان برسانند.


{{https://api.unfoldingword.org/obs/jpg/1/en/360px/obs-en-41-08.jpg}}


در همانحال که زنان میدویدند تا این خبر خوش را به شاگردان بدهند، ناگهان عیسی را درمقابل خود دیدند و آنها به ستایش او پرداختند. عیسی گفت: «نترسید! بروید و به شاگردان من بگویید که به جلیل بروند و مرا در آنجا خواهند دید.».


//داستانی برگرفته از کتاب مقدّس: انجیل متّی، فصل ۲۷، آیات۶۲ـ۱۵; انجیل مرقس، فصل ۱۶، آیات۱تا۱۱; انجیل لوقا، فصل ۲۴، آیات ۱تا۱۲; انجیل یوحنّا، فصل۲۰، آیات ۱تا۱۸//
