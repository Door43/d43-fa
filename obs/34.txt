
====== ۳۴.عیسی مثال‌های دیگری تعلیم می‌دهد. ======


{{https://api.unfoldingword.org/obs/jpg/1/en/360px/obs-en-34-01.jpg}}


عیسی مثل‌های دیگری را نیز درباره‌ی ملکوت خدا برای مردم بیان کرد. مثلاً چنین فرمود: «ملکوت خدا مانند دانه‌ی ریز خردل است که در مزرعه‌ای کاشته شده باشد.». می‌دانید که دانه‌ی خردل جزو کوچک‌ترین دانه‌هاست.


{{https://api.unfoldingword.org/obs/jpg/1/en/360px/obs-en-34-02.jpg}}


با وجود این وقتی دانه‌ی خردل رشد می‌کند، از تمام بوته‌های دیگر مزرعه بزرگ‌تر شده، به‌اندازه‌ی یک درخت می‌شود به‌طوری‌که پرنده‌ها در لابه‌لای شاخه‌هایش لانه می‌کنند.».


{{https://api.unfoldingword.org/obs/jpg/1/en/360px/obs-en-34-03.jpg}}


عیسی مثل دیگری را نیز بیان کرد: «آن‌چه را که در ملکوت خدا روی می‌دهد، می‌توان به زنی تشبیه کرد که نان می‌پزد. او یک پیمانه آرد برمی‌دارد و با خمیرمایه مخلوط می‌کند تا در سراسر خمیر پخش گردد.».


{{https://api.unfoldingword.org/obs/jpg/1/en/360px/obs-en-34-04.jpg}}


«ملکوت خدا مانند گنجی است فردی آن‌را در مزرعه‌ای پنهان نموده باشد. شخصی آن‌را پیدا کرد و دوباره آن‌را زیر خاک پنهان نمود و از ذوق آن، رفت و هر‌چه داشت فروخت تا پول کافی به‌دست آورد و آن مزرعه را بخرد و صاحب آن گنج شود.».


{{https://api.unfoldingword.org/obs/jpg/1/en/360px/obs-en-34-05.jpg}}


«ملکوت خدا مانند یک مروارید بی‌نقص گران‌بها است. یک تاجر مروارید، آن‌را یافت و هرچه داشت فروخت تا با پولش آن مروارید را بخرد.».


{{https://api.unfoldingword.org/obs/jpg/1/en/360px/obs-en-34-06.jpg}}


سپس عیسی برای کسانی که به پاکی و پرهیزگاری خود می‌بالیدند و سایر مردم را حقیر می‌شمردند، این داستان را تعریف کرد: «دونفر به خانه‌ی خدا رفتند تا دعا کنند. یکی رهبر مذهبی و دیگری مسئول باج و خراج بود.


{{https://api.unfoldingword.org/obs/jpg/1/en/360px/obs-en-34-07.jpg}}


رهبر مذهبی جلو ایستاد و چنین دعا کرد: ای خدا تو را شکر می‌کنم که مانند دیگر مردم؛ گناه‌کار، دزد، ستم‌گر، زناکار، خصوصاً مانند این باج‌گیر نیستم.


{{https://api.unfoldingword.org/obs/jpg/1/en/360px/obs-en-34-08.jpg}}


 مثلاً در هفته دوبار روزه می‌گیرم و از همه‌ی پول‌ها و هر‌چه که به‌دست می‌آورم، یک‌دهم را در راه تو می‌دهم.


{{https://api.unfoldingword.org/obs/jpg/1/en/360px/obs-en-34-09.jpg}}


«.امّا آن باج‌گیر گناه‌کار در فاصله‌ی دورتر از آن رهبر دینی ایستاد و به هنگام دعا، حتّی جرأت نکرد از خجالت سر خود را بلند کند، بلکه با اندوه و شرم، به سینه‌ی خود زده، گفت: خدایا به من رحم فرما، زیرا گناه‌کار هستم!


{{https://api.unfoldingword.org/obs/jpg/1/en/360px/obs-en-34-10.jpg}}


سپس عیسی گفت: «من به شما می‌گویم خدا دعای این باج‌گیر را شنید و او را پارسا به‌شمار آورد. امّا از دعای آن مذهبی خودپسند، خشنود نشد. خدا هر‌که خود را بزرگ جلوه دهد، پست خواهد نمود و هر‌که خود را فروتن سازد، سربلند خواهد فرمود."


//داستانی برگرفته از کتاب مقدّس: انجیل متّی، فصل ۱۳، آیات۳۱تا۳۳و۴۴تا۴۶; انجیل مرقس، فصل ۴، آیات۳۰تا۳۲; انجیل لوقا، فصل ۱۳، آیات ۱۸تا۲۱و۹تا۱۴//
