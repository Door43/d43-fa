====== ۳۴. عیسی مَثَل های دیگری تعلیم می دهد ======

{{https://api.unfoldingword.org/obs/jpg/1/en/360px/obs-en-34-01.jpg?direct&}}

عیسی مَثَل های دیگری را نیز دربارۀ ملکوت خدا برای مردم بیان کرد. مثلا چنین فرمود: «ملکوت خدا مانند دانۀ خردل است که شخصی در مزرعه اش کاشت. شما می دانید که دانۀ خردل کوچکترین دانه ها است.

{{https://api.unfoldingword.org/obs/jpg/1/en/360px/obs-en-34-02.jpg?direct&}}

با وجود این و
با وجود این وقتی دانۀ خردل رشد می کند، از تمام بوته های دیگر مزرعه بزرگتر شده به اندازۀ یک درخت می شود. به طوری که پرنده ها در لابلای شاخه هایش لانه می کنند».

{{https://api.unfoldingword.org/obs/jpg/1/en/360px/obs-en-34-03.jpg?direct&}}

عیسی مثل دیگری بیان کرد: «آنچه را که در ملکوت خدا روی می دهد، می توان به زنی تشبیه کرد که نان می پزد. او یک پیمانه آرد برمی دارد و با خمیر مایه مخلوط می کند تا در سراسر خمیر پخش گردد».

{{https://api.unfoldingword.org/obs/jpg/1/en/360px/obs-en-34-04.jpg?direct&}}

«ملکوت خدا، مانند گنجی است که آن را در مزرعه ای پنهان کرده باشند. شخصی آن را پیدا کرد و دوباره آن را زیر خاک پنهان نمود و از ذوق آن رفت وهرچه داشت، فروخت تا پول کافی به دست آورد و آن مزرعه را بخرد تا صاحب آن گنج شود».

{{https://api.unfoldingword.org/obs/jpg/1/en/360px/obs-en-34-05.jpg?direct&}}

«ملکوت خدا مانند یک مروارید بینقص گرانبها است. یک تاجر مروارید، آنرا یافت و هرچه داشت فروخت تا با پولش آن مروارید را بخرد.».

{{https://api.unfoldingword.org/obs/jpg/1/en/360px/obs-en-34-06.jpg?direct&}}

سپس عیسی برای کسانی که به پاکی و پرهیزگاری خود میبالیدند و سایر مردم را حقیر میشمردند، این داستان را تعریف کرد: «دونفر به خانهی خدا رفتند تا دعا کنند. یکی رهبر مذهبی و دیگری مسئول باج و خراج بود.

{{https://api.unfoldingword.org/obs/jpg/1/en/360px/obs-en-34-07.jpg?direct&}}

رهبر مذهبی جلو ایستاد و چنین دعا کرد: ای خدا تو را شکر میکنم که مانند دیگر مردم؛ گناهکار، دزد، ستمگر، زناکار، خصوصاً مانند این باجگیر نیستم.

{{https://api.unfoldingword.org/obs/jpg/1/en/360px/obs-en-34-08.jpg?direct&}}

مثلاً در هفته دوبار روزه میگیرم و از همهی پولها و هرچه که بهدست میآورم، یکدهم را در راه تو میدهم.

{{https://api.unfoldingword.org/obs/jpg/1/en/360px/obs-en-34-09.jpg?direct&}}

«.امّا آن باجگیر گناهکار در فاصلهی دورتر از آن رهبر دینی ایستاد و به هنگام دعا، حتّی جرأت نکرد از خجالت سر خود را بلند کند، بلکه با اندوه و شرم، به سینهی خود زده، گفت: خدایا به من رحم فرما، زیرا گناهکار هستم!

{{https://api.unfoldingword.org/obs/jpg/1/en/360px/obs-en-34-10.jpg?direct&}}

سپس عیسی گفت: «من به شما میگویم خدا دعای این باجگیر را شنید و او را پارسا بهشمار آورد. امّا از دعای آن مذهبی خودپسند، خشنود نشد. خدا هرکه خود را بزرگ جلوه دهد، پست خواهد نمود و هرکه خود را فروتن سازد، سربلند خواهد فرمود."

//داستانی برگرفته از کتاب مقدّس: انجیل متّی، فصل ۱۳، آیات۳۱تا۳۳و۴۴تا۴۶; انجیل مرقس، فصل ۴، آیات۳۰تا۳۲; انجیل لوقا، فصل ۱۳، آیات ۱۸تا۲۱و۹تا۱۴//
