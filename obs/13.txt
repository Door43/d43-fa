====== ۱۳- عهد خدا با اسرائیل ======

{{https://api.unfoldingword.org/obs/jpg/1/en/360px/obs-en-13-01.jpg?direct&}}

بعد از اینکه خدا قوم اسرائیل را ازمیان دریای سرخ رهبری نمود، آنها را از میان بیابان به سوی کوه سینا هدایت نمود. این همان کوهی بود که موسی بوتۀ شعله ور در آتش را دیده بود.

{{https://api.unfoldingword.org/obs/jpg/1/en/360px/obs-en-13-02.jpg?direct&}}

خدا به موسی و قوم بنی اسرائیل گفت: «اگر مطیع من باشید و عهد مرا نگه دارید، شما قوم خاصّ من خواهید بود و چون کاهنان مرا خدمت خواهید کرد.»

{{https://api.unfoldingword.org/obs/jpg/1/en/360px/obs-en-13-03.jpg?direct&}}

بعد از سه روز، زمانی که مردم خود را ازنظر روحانی آماده کرده بودند، صدای هولناک رعد و برق شنیده شد و ابر غلیظی بر روی کوه پدید آمد. فقط موسی حقّ داشت که به بالای کوه برود.

{{https://api.unfoldingword.org/obs/jpg/1/en/360px/obs-en-13-04.jpg?direct&}}

سپس خدا به آنها عهد نامه را داد و گفت: «من هستم یهوه، همان خدایی که تو را از اسارت و بندگی مصر آزاد کرد. تو را خدایان دیگری غیر از من نباشد.»

{{https://api.unfoldingword.org/obs/jpg/1/en/360px/obs-en-13-05.jpg?direct&}}

« بُتی نساز و آن را ستایش مکن. زیرا من که یهوه می باشم، خدای غیوری هستم. از نام من سوء استفاده مکن. روز سبّت را مقدّس بدان، در هفته شش روز کار کن، روز هفتم از آن توست که استراحت کنی و مرا را به یاد آوری.»

{{https://api.unfoldingword.org/obs/jpg/1/en/360px/obs-en-13-06.jpg?direct&}}

پدر و مادرت را احترام کن. قتل مکن. زنا مکن. دزدی مکن. دروغ مگو. چشم طمع به مال و ناموس دیگران نداشته باش.

{{https://api.unfoldingword.org/obs/jpg/1/en/360px/obs-en-13-07.jpg?direct&}}

سپس خدا این قوانین را برروی دو تخته سنگ نوشت و به موسی داد. خدا قانون های دیگری نیز به موسی داد. خدا قول داد که اگر قوم اسرائیل به قوانین او احترام بگذارند، ایشان را برکت داده و از آنها حمایت خواهد کرد و اگر از او اطاعت نکنند، خدا آنان را مجازات خواهد نمود.

{{https://api.unfoldingword.org/obs/jpg/1/en/360px/obs-en-13-08.jpg?direct&}}

خدا همچنین جزئیات برپایی خیمه را به بنی اسرائیل، همانطور که خودش می خواست داد. آن چادر، نامش خیمۀ اجتماع بود و دو اتاق داشت که به وسیله یک پرده بزرگ جدا می شد. تنها کاهن اعظم، مجاز بود که وارد اتاق پشت پرده شود؛ برای اینکه حضور خدا آنجا بود.

{{https://api.unfoldingword.org/obs/jpg/1/en/360px/obs-en-13-09.jpg?direct&}}

هرکس که از خدا بی اطاعتی می کرد، موظّف بود که حیوانی را به قربانگاه، جلوی خیمۀ اجتماع آورده و آنجا به خدا تقدیم کند. کاهن اعظم آن حیوان را قربانی می کرد و روی محراب می سوزاند. خون حیوانی که قربانی می شد، پوششی برای گناه آن شخص بود و او از دید خدا پاک به شمار می رفت. خدا برادر موسی یعنی هارون و نسل او را انتخاب نمود تا کاهنان او باشند.

{{https://api.unfoldingword.org/obs/jpg/1/en/360px/obs-en-13-10.jpg?direct&}}

همه مردم با قوانینی که خدا به آنها داده بود، موافق بودند و می خواستند که فقط قوم مخصوص او باشند. امّا بعد از مدّت کوتاهی آنها دچار گناه بزرگی شدند.

{{https://api.unfoldingword.org/obs/jpg/1/en/360px/obs-en-13-11.jpg?direct&}}

بعد از گذشت چند روز، موسی در کوه سینا با خدا مشغول گفتگو بود. مردم از راه رفتن و چرخیدن به دور خود خسته شده بودند، بنابراین برای هارون طلا آوردند و از او خواستند بتی برای ایشان بسازد.

{{https://api.unfoldingword.org/obs/jpg/1/en/360px/obs-en-13-12.jpg?direct&}}

هارون بُتی به شکل گوساله ساخت. مردم شروع به ستایش بُت کردند و برای او قربانی دادند. خدا به سبب گناه ایشان از آنان بسیار خشمگین شد و تصمیم گرفت قوم را ازبین ببرد. امّا موسی برای آنها دعا کرد و خدا دعای موسی را شنید و از تصمیم خود منصرف شد.

{{https://api.unfoldingword.org/obs/jpg/1/en/360px/obs-en-13-13.jpg?direct&}}

زمانی که موسی از کوه پایین آمد و بُت را دید، آنچنان خشمگین شد که لوح هایی را که خدا نوشته بود، به پایین کوه پرتاب کرد.

{{https://api.unfoldingword.org/obs/jpg/1/en/360px/obs-en-13-14.jpg?direct&}}

سپس بُت را تبدیل به پودر کرد و پودر را روی آب پاشید و از آن آب به بنی اسرائیل نوشانید. خدا بلای هولناکی بر بنی اسرائیل نازل نمود و تعداد زیادی از آنها مردند.

{{https://api.unfoldingword.org/obs/jpg/1/en/360px/obs-en-13-15.jpg?direct&}}

موسی دوباره ده فرمان را روی تخته سنگ جدیدی به جای آن سنگ هایی که شکسته شده بودند، نوشت. سپس دوباره به کوه رفت و برای بخشش گناهان قوم دعا کرد. خدا به دعاهای موسی جواب داد و آنان را بخشید. موسی با دو سنگ نوشته تازه از کوه پایین آمد سپس خدا آنها را از کوه سینا به طرف سرزمین موعود، هدایت فرمود.

//داستانی برگرفته از کتاب مقدّس: کتاب خروج، فصلهای 19-34//
