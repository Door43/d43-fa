====== ۲۹. داستان خدمتکار بیرحم ======

{{https://api.unfoldingword.org/obs/jpg/1/en/360px/obs-en-29-01.jpg?direct&}}

روزی پطرس از عیسی پرسید، "استاد، برادری را که به من بدی می کند، چند مرتبه باید ببخشم؟ آیا تا هفت بار؟" عیسی گفت، "نه هفت بار، بلکه هفتاد تا هفت بار!" بدین وسیله عیسی می خواست بگوید که ما همیشه باید ببخشیم. سپس عیسی این داستان را بیان کرد.

{{https://api.unfoldingword.org/obs/jpg/1/en/360px/obs-en-29-02.jpg?direct&}}

عیسی فرمود، "ملکوت خداوند مانند پادشاهی است که تصمیم گرفت حساب های خود را با خدمتکارانش تسویه کند. یکی از آن خدمتکاران، بدهی معادل دستمزد ۲۰۰۰۰۰ سال کار داشت."

{{https://api.unfoldingword.org/obs/jpg/1/en/360px/obs-en-29-03.jpg?direct&}}

از آنجایی که خدمتکار نمی توانست این مقدار بدهی را بپردازد، پادشاه دستور داد درمقابل بدهی اش، او را با زن و فرزندانش و تمام دارایی هایش بفروشند.

{{https://api.unfoldingword.org/obs/jpg/1/en/360px/obs-en-29-04.jpg?direct&}}

ولی آن مرد بر پاهای پادشاه افتاد، التماس کرد و گفت، "ای پادشاه، استدعا دارم به من مهلت بدهید تا همۀ بدهی ام را تا به آخر تقدیم کنم." پادشاه دلش به حال او سوخت پس او را آزاد کرد و بدهی اش را بخشید.

{{https://api.unfoldingword.org/obs/jpg/1/en/360px/obs-en-29-05.jpg?direct&}}

امّا هنگامیکه آن خدمتکار از دربار پادشاه بیرون آمد، یکی از همکارانش را دید که به اندازۀ چهار ماه از او طلبکار بود. پس گلوی او را فشرد و گفت، "زود باش پول مرا بده."

{{https://api.unfoldingword.org/obs/jpg/1/en/360px/obs-en-29-06.jpg?direct&}}

رفیق بدهکارش بر پاهای او افتاد و گفت، "خواهش میکنم مهلتی به من بده تا تمام بدهی ام را پس بدهم." امّا طلبکار راضی نشد و همکارش را به زندان انداخت تا پولش را تمام وکمال بپردازد.

{{https://api.unfoldingword.org/obs/jpg/1/en/360px/obs-en-29-07.jpg?direct&}}

وقتی دوستان آن شخص این ماجرا را شنیدند، بسیار اندوهگین شدند و به حضور پادشاه رفته، تمام جریان را به عرض او رساندند.

{{https://api.unfoldingword.org/obs/jpg/1/en/360px/obs-en-29-08.jpg?direct&}}

پادشاه بلافاصله آن مرد را خواست و گفت، "ای ظالم پلید! من به خواهش تو آن بدهی کلان را بخشیدم. تو هم باید همین رفتار را با همکارت می کردی." پادشاه بسیار غضبناک شد و دستور داد او را به زندان بیندازند و شکنجه دهند و تا دینار آخر بدهی اش را نپرداخته، او را آزاد نکنند.

{{https://api.unfoldingword.org/obs/jpg/1/en/360px/obs-en-29-09.jpg?direct&}}

سپس عیسی گفت، "پدر آسمانی من با شما همینگونه رفتار خواهد کرد اگر شما برادرتان را از ته دل نبخشید."

//داستانی برگرفته از کتاب مقدّس: انجیل متّی، فصل ۱۸آیات۲۱تا۳۵//
