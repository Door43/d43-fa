
====== ۳۱.عیسی روی آب راه میرود ======


{{https://api.unfoldingword.org/obs/jpg/1/en/360px/obs-en-31-01.jpg}}


بلافاصله پساز آن ماجرا، عیسی به شاگردانش فرمود که سوار قایق شده، به آن طرف دریاچه بروند تا او بتواند مردم را روانهی خانه و کاشانهشان کند. پساز آن به فراز تپهای رفت و به دعا مشغول شد. عیسی تا پاسی از شب در آنجا ماند.


{{https://api.unfoldingword.org/obs/jpg/1/en/360px/obs-en-31-02.jpg}}


درطول سفر با قایق در نیمهی شب، آنها تنها به وسط دریاچه رسیده بودند. پارو زدن بهسبب باد مخالف شدید، بهسختی انجام میشد.


{{https://api.unfoldingword.org/obs/jpg/1/en/360px/obs-en-31-03.jpg}}


عیسی آنگاه دعای خویش را بهپایان برد و بهسوی شاگردانش روانه شد. عیسی قدمزنان برروی آب، بهسوی قایق شاگردان حرکت کرد.


{{https://api.unfoldingword.org/obs/jpg/1/en/360px/obs-en-31-04.jpg}}


وقتی شاگردان عیسی را دیدند، بسیار ترسیدند. زیرا فکر میکردند روحی میبینند. عیسی میدانست که آنها میترسند، بنابراین با آنها صحبت کرد و فرمود: «نترسید من هستم!».


{{https://api.unfoldingword.org/obs/jpg/1/en/360px/obs-en-31-05.jpg}}


سپس پطرس به عیسی گفت: «سرورم، اگر حقیقتاً شما هستید، دستور فرمایید من هم روی آب راه بروم و پیش شما بیایم.». عیسی به پطرس فرمود:«بیا!».


{{https://api.unfoldingword.org/obs/jpg/1/en/360px/obs-en-31-06.jpg}}


پس پطرس از قایق بیرون آمد و روی آب راه افتاده بهطرف عیسی رفت. امّا بعداز طیّ مسافت کوتاهی، او روی خود را از عیسی برگرداند و به موجهای بلند چشم دوخت و قدرت باد شدید را احساس کرد.


{{https://api.unfoldingword.org/obs/jpg/1/en/360px/obs-en-31-07.jpg}}


سپس وحشت پطرس را فراگرفت و شروع به فرورفتن در آب کرد. آنگاه فریاد زد: «سرورم مرا نجات دهید!». عیسی فوراً دست خود را دراز کرد و او را بیرون کشید. سپس عیسی به پطرس گفت: «ای کمایمان، چرا شک کردی؟!».


{{https://api.unfoldingword.org/obs/jpg/1/en/360px/obs-en-31-08.jpg}}


وقتی پطرس و عیسی سوار قایق شدند، وزش باد فوراً قطع شد و آب آرام گرفت. شاگردان که بسیار شگفتزده شده بودند، عیسی را پرستش کرده و گفتند: «بهراستی که تو پسر خدا هستی.».


//داستانی برگرفته از کتاب مقدّس: انجیل متّی، فصل ۱۴، آیات۲۲تا۳۳; انجیل مرقس، فصل ۶، آیات ۴۵تا۵۲; انجیل یوحنّا، فصل ۶، آیات۱۶تا۲۱//
