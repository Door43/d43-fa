====== ۳۱. عیسی روی آب راه می رود ======

{{https://api.unfoldingword.org/obs/jpg/1/en/360px/obs-en-31-01.jpg?direct&}}

سپس عیسی به شاگردانش فرمود که سوار قایق شده، به آن طرف دریاچه بروند تا او بتواند مردم را مرخّص کند. عیسی پس از آنکه مردم را روانه نمود، بر فراز کوهی رفت تا دعا کند. او در آنجا تنها بود و تا پاسی از شب دعا می کرد.

{{https://api.unfoldingword.org/obs/jpg/1/en/360px/obs-en-31-02.jpg?direct&}}

در این میان، شاگردان در قایق مشغول پارو زدن بودند، ولی تا نیمه شب فقط توانسته بودند به وسط دریاچه برسند. زیرا پارو زدن به سبب باد مخالف شدید به سختی انجام می شد.

{{https://api.unfoldingword.org/obs/jpg/1/en/360px/obs-en-31-03.jpg?direct&}}

عیسی آنگاه دعای خویش را به پایان برد و به سوی شاگردان رفت. او به سوی قایق آنها برروی آب قدم زد.

{{https://api.unfoldingword.org/obs/jpg/1/en/360px/obs-en-31-04.jpg?direct&}}

وقتی شاگردان عیسی را دیدند، بسیار ترسیدند، زیرا فکر کردند روحی می بینند. عیسی دانست که آنها می ترسند، بنابراین خطاب به آنها فرمود: «نترسید من هستم!».

{{https://api.unfoldingword.org/obs/jpg/1/en/360px/obs-en-31-05.jpg?direct&}}

سپس پطرس به عیسی گفت: «سرورم، اگر حقیقتاً شما هستید، دستور فرمایید من هم روی آب راه بروم و پیش شما بیایم». عیسی به پطرس فرمود:«بیا!».

{{https://api.unfoldingword.org/obs/jpg/1/en/360px/obs-en-31-06.jpg?direct&}}

پس پطرس از قایق بیرون آمد و روی آب راه افتاده به طرف عیسی رفت. امّا بعداز طیّ مسافت کوتاهی، او روی خود را از عیسی برگرداند و به موجهای بلند چشم دوخت و قدرت باد شدید را احساس کرد.

{{https://api.unfoldingword.org/obs/jpg/1/en/360px/obs-en-31-07.jpg?direct&}}

آنگاه وحشت پطرس را فراگرفت و شروع به فرورفتن در آب کرد. او فریاد زد: «سرورم مرا نجات دهید!». عیسی فوراً دست خود را دراز کرد و او را بیرون کشید. سپس عیسی به پطرس فرمود: «ای کم ایمان، چرا شک کردی؟».

{{https://api.unfoldingword.org/obs/jpg/1/en/360px/obs-en-31-08.jpg?direct&}}

وقتی پطرس و عیسی سوار قایق شدند، وزش باد فوراً قطع شد و آب آرام گرفت. شاگردان که بسیار شگفت زده شده بودند، عیسی را پرستش کرده و گفتند: «به راستی که تو پسر خدا هستی».

//داستانی برگرفته از کتاب مقدّس: انجیل متّی، فصل ۱۴، آیات۲۲تا۳۳; انجیل مرقس، فصل ۶، آیات ۴۵تا۵۲; انجیل یوحنّا، فصل ۶، آیات۱۶تا۲۱//
