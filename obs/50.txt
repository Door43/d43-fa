====== ۵۰.بازگشت عیسی ======


{{https://api.unfoldingword.org/obs/jpg/1/en/360px/obs-en-50-01.jpg}}

نزدیک به دوهزار سال است که انسانهای بیشتری در دنیا خبر خوش انجیل عیسی مسیحای موعود را میشنوند و کلیسا درحال رشد است. مسیح گفت که در آخر زمان برمیگردد، اگرچه هنوز عیسی نیامده است، ولی به وعدهی خویش وفادار است.

{{https://api.unfoldingword.org/obs/jpg/1/en/360px/obs-en-50-02.jpg}}

ما همچنانکه منتظر بازگشت مسیح هستیم، خدا از ما میخواهد که زندگی پاک و خداپسندانهای داشته باشیم که او را جلال میدهد. او همچنین از ما میخواهد که دربارهی پادشاهی و ملکوت او با دیگران صحبت کنیم. زمانیکه مسیح برروی زمین بود، چنین فرمود: «سرانجام وقتی مژدهی انجیل توسّط شاگردان من به گوش همهی مردم جهان رسید و همه از پادشاهی خدا در همهجا باخبر شدند، آنگاه دنیا به آخر خواهد رسید.».

{{https://api.unfoldingword.org/obs/jpg/1/en/360px/obs-en-50-03.jpg}}

بسیاری هنوز از مسیح چیزی نمیدانند. پیشاز اینکه مسیح به آسمان صعود کند، او به مسیحیان فرمود تا خبر خوش انجیل را به همهی کسانی که آنرا نشنیدهاند اعلان نمایند. عیسی فرمود: «بروید و امّتها را شاگرد من سازید. محصول برای درو فراوان است.».

{{https://api.unfoldingword.org/obs/jpg/1/en/360px/obs-en-50-04.jpg}}

عیسی مسیح این را نیز گفت: «شاگرد از معلّم خود بالاتر نیست. درست همانگونه که اربابان این جهان مرا نفرت داشتند، شما را بهخاطر من شکنجه کرده و خواهند کشت. در این جهان عذاب خواهید کشید، ولی دلگرم باشید، زیرا من شیطان، یعنی کسی که بر این جهان حکم میراند را شکست دادهام! تا به آخر امین بمانید، آنگاه خدا شما را نجات خواهد داد.».

{{https://api.unfoldingword.org/obs/jpg/1/en/360px/obs-en-50-05.jpg}}

عیسی برای شاگردان خود داستانی را تعریف کرد تا درمورد روز آخر دنیا توضیح دهد. او فرمود:« مردی در مزرعهی خود بذر خوب میپاشد. زمانیکه خوابیده است، دشمن او میآید و لابهلای بذر گندم، تخم علف هرز میپاشد و سپس به راه خود میرود.

{{https://api.unfoldingword.org/obs/jpg/1/en/360px/obs-en-50-06.jpg}}

زمانیکه بذرها جوانه میزنند، کارگران از ارباب خود میپرسند: «آقا، شما بذر خوب در این زمین کاشتید. چرا درمیان آنها علف هرز روییده است؟». ارباب جواب میدهد، دشمن بذر آنها را پاشیده است.

{{https://api.unfoldingword.org/obs/jpg/1/en/360px/obs-en-50-07.jpg}}

کارگران در جواب ارباب خویش میگویند: «علفها را بچینیم؟». ارباب پاسخ میدهد: «نه. اگر این کار را انجام دهید، بعضی از گندمها را با آنها بیرون خواهید کشید. تا موقع درو صبر کنید تا علفها را جمعآوری کرده باهم بسوزانیم، امّا گندمها را به انبار بیاورید.»

{{https://api.unfoldingword.org/obs/jpg/1/en/360px/obs-en-50-08.jpg}}

شاگردان متوجّه معنای این داستان نشدند و از مسیح خواستند تا این داستان را برای آنان شرح دهد. عیسی گفت: «مردی که بذر خوب را کاشت همان مسیحای موعود بود. زمین نشانهی جهان است. بذر خوب نمایندهی مردم در پادشاهی خداست."

{{https://api.unfoldingword.org/obs/jpg/1/en/360px/obs-en-50-09.jpg}}

علف نشانگر افرادی است که متعلّق به شیطان هستند. کسی که علفهای هرز را کاشت شیطان است. فصل درو نشانهی زمانهای آخر است، و دروگرها فرشتگان هستند.

{{https://api.unfoldingword.org/obs/jpg/1/en/360px/obs-en-50-10.jpg}}

در زمانهای آخر دنیا، فرشتگان، انسانهایی را که متعلّق به شریر هستند، از تمام دنیا گرد هم میآورند. تمام کسانی که متعلّق به شیطان هستند به شعلههای آتش انداخته خواهند شد. جاییکه گریه و عذاب فراوان است. سپس عادلان و پارسایان، مانند خورشید در پادشاهی پدر آسمانی خویش خواهند درخشید.».

{{https://api.unfoldingword.org/obs/jpg/1/en/360px/obs-en-50-11.jpg}}

زمانیکه مسیح به آسمان بازگشت، گفت که به زمین خواهد بازگشت، درست همانطور که بهصورت فیزیکی درمیان ابرها به آسمان رفت. مسیح همچنین وعده داد زمانیکه برگردد، مسیحیانی که مردهاند، برخیزانده خواهند شد و او را در آسمان، دیدار خواهند کرد.

{{https://api.unfoldingword.org/obs/jpg/1/en/360px/obs-en-50-12.jpg}}

سپس مسیحیانی که هنوز زنده هستند بههمراه آنها در آسمان جمع میشوند و خداوند را در هوا ملاقات میکنند و تا ابد با او خواهند بود. مسیح در پیوندی بیهمتا برای همیشه با آنها خواهد بود.

{{https://api.unfoldingword.org/obs/jpg/1/en/360px/obs-en-50-13.jpg}}

عیسی وعده فرمود که به هرکس که به او ایمان دارد، تاجی خواهد بخشید. آنان همیشه با خدا زیست و حکمرانی خواهند نمود..

{{https://api.unfoldingword.org/obs/jpg/1/en/360px/obs-en-50-14.jpg}}

امّا کسانی که به مسیح ایمان نیاوردهاند، توسّط خدا داوری و محکوم خواهند شد و تا به ابد در جهنّم خواهند بود. در آتش جهنّم، خواهند گریست و فشار دندان و اضطراب با ایشان خواهد بود. آنها با آتشی که هرگز خاموش نمیشود و کرمهایی که هرگز نمیمیرند، خواهند بود.

{{https://api.unfoldingword.org/obs/jpg/1/en/360px/obs-en-50-15.jpg}}

هنگامیکه عیسی بازگردد، شیطان و سلطنت او را کاملاً منهدم خواهد ساخت و شیطان را به جهنّم خواهد افکند که همیشه خواهد سوخت. و کسانی هم که برگزیدهاند تا شیطان را بهجای خدا اطاعت و پیروی نمایند، به آتش افکنده خواهند شد..

{{https://api.unfoldingword.org/obs/jpg/1/en/360px/obs-en-50-16.jpg}}

بهسبب نافرمانی آدم و حوّا و وارد کردن گناه به این جهان، خدا جهان را لعنت فرمود و تصمیم به نابودی آن گرفت. امّا چند روز بعد، پشیمان شد. چند روز بعد خدا آسمان و زمینی تازه خواهد آفرید جهان دوباره کامل خواهد بود.

{{https://api.unfoldingword.org/obs/jpg/1/en/360px/obs-en-50-17.jpg}}

عیسی و قوم او در زمین جدید، تا به ابد سلطنت خواهد کرد و او همواره پادشاه هر موجود خواهد بود.. او هر اشكی را از چشمان ایماندارانش پاک خواهد كرد. دیگر از مرگ و غم و گریه و درد و رنج خبری نخواهد بود. عیسی پادشاهی خود را با صلح و عدالت رهبری خواهد کرد و تا به ابد با پیروان خود خواهد بود.

//داستانی برگرفته از کتاب مقدّس: انجیل متّی، فصل ٢٤، آیهی ١٤ فصل ٢٨، آیهی ١٨؛ انجیل یوحنّا، فصل ١٥، آیهی٢٠ فصل ١٦، آیهی ٣٣؛ کتاب مکاشفه، فصل ٢، آیهی ١٠؛ انجیل متّی، فصل ١٣، آیات ٢٤-٣٠، ٣٦-٤٢؛ رسالهی اوّل پولس به تسالونیکیان، فصل ٤، آیهی ١٣ تا فصل ٥، آیهی ١١، رسالهی یعقوب، فصل ١، آیهی ١٢؛ انجیل متّی، فصل ٢٢، آیهی ١٣؛ کتاب مکاشفه، فصل ٢٠، آیهی ١٠ فصل ٢١، آیات ١-٢٢//

