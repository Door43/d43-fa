
====== ۲۱.خداوند وعدهی آمدن مسیح را میدهد ======


{{https://api.unfoldingword.org/obs/jpg/1/en/360px/obs-en-21-01.jpg}}


 از همان ابتدا، خدا تصمیم گرفت تا مسیحای موعود را بفرستد. وعدهی مسیح را خدا نخستینبار به آدم و حوّا داد. خدا وعده داد که از نسل حوّا کسی خواهد آمد که سَرِ مار را خواهد کوبید. ماری که حوّا را فریب داد همان شیطان بود. وعده این بود که مسیح شیطان را کاملاً شکست میدهد . 


{{https://api.unfoldingword.org/obs/jpg/1/en/360px/obs-en-21-02.jpg}}


خدا به ابراهیم وعده داد که بهوسیلهی او همهی ملّتهای جهان برکت خواهند یافت. همان وعده که مسیح، روزی در آینده میآید و نجات را برای همهی انسانهای جهان فراهم و ممکن میکند.


{{https://api.unfoldingword.org/obs/jpg/1/en/360px/obs-en-21-03.jpg}}


خدا به موسی وعده داد که در آینده پیامبری مانند او خواهد برخاست. یعنی این همان وعدهای بود که آمدن مسیح در آینده را مژده میداد.


{{https://api.unfoldingword.org/obs/jpg/1/en/360px/obs-en-21-04.jpg}}


خدا به داود پادشاه وعده داد که کسی از نسل او تا ابد بر قوم خدا سلطنت خواهد نمود مسیح از نسل او خواهد بود.


{{https://api.unfoldingword.org/obs/jpg/1/en/360px/obs-en-21-05.jpg}}


ازطریق ارمیاء نبیّ، خدا وعده فرمود که عهدی جدید را فراهم خواهد ساخت، امّا نه شبیه به عهدی که خدا با اسرائیل در کوه سینا بسته بود. در این عهد تازه، خدا قانون خود را بر قلبهای مردم نقش میبندد، مردم شخصاً او را خواهند شناخت، ایشان قوم او خواهند شد و خدا گناهان آنها را خواهد بخشید. مسیح عهد جدید را خواهد بست.


{{https://api.unfoldingword.org/obs/jpg/1/en/360px/obs-en-21-06.jpg}}


 پیامبر خدا همچنین گفت که مسیح موعود، پیامبر، کاهن و پادشاه خواهد بود. او پیامبری خواهد بود که کلام خدا را شنیده است و آنرا برای مردم بازگو میکند. مسیحای موعود که خدا وعدهی آمدن او را داده بود، پیامبر کاملی خواهد بود.


{{https://api.unfoldingword.org/obs/jpg/1/en/360px/obs-en-21-07.jpg}}


کاهنان یهودی برای برداشتن گناهان مردم به خدا فدیه تقدیم میکردند. همچنین کاهنان برای مردم به درگاه خدا دعا میکردند. مسیح موعود کاهن اعظمی است که خود را بهعنوان یک قربانی کامل تقدیم خدا میکند.


{{https://api.unfoldingword.org/obs/jpg/1/en/360px/obs-en-21-08.jpg}}


پادشاه فردی است که قوانین را برای قلمرو سلطنت خود نوشته و همچنین کار قضاوت را نیز انجام میدهد. مسیح موعود پادشاه کاملی است که بر تخت جدّش داود مینشیند، شخصی است که سلطنت او تا ابدالآباد است و کسی است که همواره صادقانه قضاوت میکند و همیشه تصمیمهای او در کمال انصاف و عدالت خواهد بود.


{{https://api.unfoldingword.org/obs/jpg/1/en/360px/obs-en-21-09.jpg}}


پیامبران تولّد مسیح موعود را پیشبینی کرده بودند. ملاکی نبیّ پیشبینی کرده بود که پیشاز آمدن مسیح موعود، پیامبر بزرگی خواهد آمد. اشعیاء نبی پیشگویی کرده بود که مسیح موعود از باکرهای تولّد خواهد یافت. میکاه نبیّ نیز گفته بود که او در شهر بیتلحم تولّد خواهد یافت.


{{https://api.unfoldingword.org/obs/jpg/1/en/360px/obs-en-21-10.jpg}}


اشعیاء نبیّ گفت که مسیحا در جلیل زندگی خواهد کرد، وی قلبهای شکستهی انسانها را آرامش میدهد و اسیران را آزادی میبخشد. او همچنین پیشگویی کرد که مسیح موعود، بیماران یعنی کوران، لنگان و کرها و لالها را نیز شفا میدهد.


{{https://api.unfoldingword.org/obs/jpg/1/en/360px/obs-en-21-11.jpg}}


اشعیاء نبیّ همچنین پیشگویی کرده بود که مسیحای موعود بدون هیچ دلیلی مجازات میشود. دیگر پیامبران پیشگویی کرده بودند که کسانی که مسیحا را میکشند، بر لباس او قرعه میاندازند و اینکه دوستش به او خیانت میکند. زکریاء پیشبینی کرد که به دوست مسیح سی سکّه نقره پرداخت می شود تا به مسیحا خیانت کند.


{{https://api.unfoldingword.org/obs/jpg/1/en/360px/obs-en-21-12.jpg}}


همچنین پیامبران راجع به اینکه مسیح موعود چگونه میمیرد، گفته بودند. اشعیاء نبیّ پیشگویی کرده بود که مردم بر او آب دهان میاندازند و او را ضربوشتم میکنند. سپس بدن او را به چوبهی دار میبندند تا با رنجی عظیم بمیرد، باوجود آنکه مرتکب هیچ کار اشتباهی نشده بود.


{{https://api.unfoldingword.org/obs/jpg/1/en/360px/obs-en-21-13.jpg}}


 پیامبران همچنین پیشگویی کرده بودند که مسیح موعود باید انسان کامل و بدون هیچ گناهی باشد. او باید تنبیه و مجازات بشود و سپس برای گناهان مردم بمیرد. مجازات او باعث میشود که بین انسان و خدا آرامش و صلح برقرار شود. بههمین دلیل، ارادهی خدا این بود که مسیحا مضروب و کشته شود

{{https://api.unfoldingword.org/obs/jpg/1/en/360px/obs-en-21-14.jpg}}


پیامبران پیشگویی کردند که مسیحا میبایست بمیرد و خدا همچنین میخواست او را از مرگ برخیزاند. بنابراین با مردن و برخاستن مسیح از مرگ، خدا میخواست که نقشهی نجات گناهکاران را کامل کند و عهدی تازه با بشر ببندد.


{{https://api.unfoldingword.org/obs/jpg/1/en/360px/obs-en-21-15.jpg}}


خدا چیزهای بسیاری دربارهی آمدن مسیح به پیامبران آشکار فرمود. امّا مسیح در زمان هیچیک از این پیامبران هنوز نیامده بود. بیشتر از ۴۰۰ سال بعداز این پیشگوییها و هنگامی که زمان به کمال رسید، خدا مسیح را به جهان فرستاد.


// داستانی برگرفته از کتاب مقدّس: کتاب پیدایش، فصل ۳آیه۱۵;فصل ۱۲آیه۱تا۳; کتاب تثنیه، فصل۱۸آیه۱۵; کتاب دوّم سموئیل، فصل۷; کتاب اشعیاء، فصل۵۹آیه۱۶; کتاب دانیال، فصل ۷; کتاب ملاکی، فصل۴آیه۵; کتاب اشعیاء، فصل ۷آیه۱۴; کتاب میکاه، فصل ۵آیه۲; کتاب اشعیاء، فصل ۹آیات۱-7 ;۳۵آیات ۳تا۵;۶۱;۵۳; کتاب مزامیر، فصل۲۲آیه ۱۸;۳۵آیه۱۹;۶۹آیه۴;۴۱آیه۹; کتاب زکریاء، ۱۱آیات۱۲و۱۳; کتاب اشعیاء، فصل۵۰آیه۶; کتاب مزامیر۱۶آیات۱۰و۱۱//
