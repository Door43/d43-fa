====== ۲۷.داستان سامری نیکو ======


{{https://api.unfoldingword.org/obs/jpg/1/en/360px/obs-en-27-01.jpg}}


روزی یکی از علمای دینی به‌نزد عیسی آمد تا او را امتحان کند، او پرسید: «استاد، انسان چه باید بکند تا حیات جاودانی را به‌دست آورد؟». عیسی جواب داد: «در کتاب تورات در‌این‌باره چه نوشته شده است؟».


{{https://api.unfoldingword.org/obs/jpg/1/en/360px/obs-en-27-02.jpg}}


«.خداوند، خدای خود را با تمام دل، با تمام جان، و با تمام فکرت دوست بدار. همسایه‌ات را همان‌قدر که خود را دوست داری، دوست بدار.». سپس عیسی گفت: «تو نیز چنین کن تا حیات جاودانی داشته باشی.».


{{https://api.unfoldingword.org/obs/jpg/1/en/360px/obs-en-27-03.jpg}}


امّا آن عالم دینی چون می‌خواست پرسش خود را موّجه و به‌جا جلوه دهد، باز پرسید: «همسایه‌ی من کیست؟».


{{https://api.unfoldingword.org/obs/jpg/1/en/360px/obs-en-27-04.jpg}}


عیسی با تعریف داستانی پاسخ او را داد: «مردی یهودی مسافت بین اورشلیم و اریحا را سفر می‌کرد."


{{https://api.unfoldingword.org/obs/jpg/1/en/360px/obs-en-27-05.jpg}}


هنگامی‌که در راه بود، به‌وسیله‌ی راهزنان مورد حمله قرار گرفت. آن‌ها تمام اموال او را گرفتند و او را کتک زدند و جسم نیمه‌جان او را کنار جاده رها کردند.


{{https://api.unfoldingword.org/obs/jpg/1/en/360px/obs-en-27-06.jpg}}


«.بعد از این ماجرا، کاهنی یهودی که از آن‌جا می‌گذشت، وقتی او را در کنار جاده افتاده دید، راه خود را کج کرد و از سمت دیگر جاده ردّ شد، بدون آن‌که توجّهی به او بکند.».


{{https://api.unfoldingword.org/obs/jpg/1/en/360px/obs-en-27-07.jpg}}


«.بعد‌از مدّت کوتاهی یکی از خادمان معبد از راه رسید و نگاهی به او کرد، امّا او نیز راه خود را در‌پیش گرفت و رفت.». (خادمان کسانی هستند که کاهنان را در معبد کمک می‌کنند)


{{https://api.unfoldingword.org/obs/jpg/1/en/360px/obs-en-27-08.jpg}}


«و آن‌گاه شخصی دیگر آمد که سامری بود. (سامری‌ها از نسل یهودی‌ها و اقوام دیگر بودند، آن‌ها با هم‌دیگر دشمنی دیرینه‌ای داشتند.) وقتی سامری آن مرد مجروح را دید دلش به حال او سوخت و زخم‌هایش را شست و مرهم مالید و بست.».


{{https://api.unfoldingword.org/obs/jpg/1/en/360px/obs-en-27-09.jpg}}


«.سپس مرد سامری او را بر الاغ خود سوار کرد و به مهمان‌خانه‌ای برد و از او مراقبت نمود.»


{{https://api.unfoldingword.org/obs/jpg/1/en/360px/obs-en-27-10.jpg}}


«.فردای آن روز، هنگامی‌که آن سامری آن‌جا را ترک می‌کرد، مقداری پول به صاحب مهمان‌خانه داد و گفت: از این شخص مراقبت کن و اگر بیش‌تر از این خرج کنی، وقتی برگشتم پرداخت خواهم کرد.»


{{https://api.unfoldingword.org/obs/jpg/1/en/360px/obs-en-27-11.jpg}}


سپس عیسی از کاهن پرسید: «حال به‌نظر تو کدام‌یک از این سه‌نفر، همسایه‌ی آن مرد بیچاه بودند؟». کاهن جواب داد: «آن‌که به او ترحّم نمود و کمکش کرد.». عیسی به کاهن گفت: «تو نیز چنین بکن.».


//داستانی برگرفته از کتاب مقدّس: انجیل لوقا، فصل۱۰ آیات ۲۵تا۳۷//
